\begin{center}
\section*{غزل شماره ۱۹۹: خیز، تا قصد کوی یار کنیم}
\label{sec:199}
\addcontentsline{toc}{section}{\nameref{sec:199}}
\begin{longtable}{l p{0.5cm} r}
خیز، تا قصد کوی یار کنیم
&&
گذری بر در نگار کنیم
\\
روی در خاک کوی او مالیم
&&
وز غمش ناله‌های زار کنیم
\\
به زبانی، که بیدلان گویند
&&
رمزکی چند آشکار کنیم
\\
هجر او را، که جان ما خون کرد
&&
به کف وصل در سپار کنیم
\\
حاش لله کزو کنیم گله!
&&
گله از بخت و روزگار کنیم
\\
ما، اگر بر مراد او سازیم
&&
ترک تدبیر و اختیار کنیم
\\
زود پا در بساط وصل نهیم
&&
دست با دوست در کنار کنیم
\\
چون لب یار شکرافشان شد
&&
ما به شکرانه جان نثار کنیم
\\
عشق رویش چو پرده برگیرد
&&
گر نمیریم پس چه کار کنیم
\\
از عراقی چو رو بگردانیم
&&
روی در روی غمگسار کنیم
\\
\end{longtable}
\end{center}
