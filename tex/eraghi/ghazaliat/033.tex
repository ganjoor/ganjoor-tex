\begin{center}
\section*{غزل شماره ۳۳: کی ببینم چهرهٔ زیبای دوست}
\label{sec:033}
\addcontentsline{toc}{section}{\nameref{sec:033}}
\begin{longtable}{l p{0.5cm} r}
کی ببینم چهرهٔ زیبای دوست؟
&&
کی ببویم لعل شکرخای دوست؟
\\
کی درآویزم به دام زلف یار؟
&&
کی نهم یک لحظه سر بر پای دوست؟
\\
کی برافشانم به روی دوست جان؟
&&
کی بگیرم زلف مشک‌آسای دوست؟
\\
این چنین پیدا، ز ما پنهان چراست؟
&&
طلعت خوب جهان پیمای دوست
\\
همچو چشم دوست بیمارم، کجاست
&&
شکری زان لعل جان‌افزای دوست؟
\\
در دل تنگم نمی‌گنجد جهان
&&
خود نگنجد دشمن اندر جای دوست
\\
دشمنم گوید که: ترک دوست گیر
&&
من به رغم دشمنان جویای دوست
\\
چون عراقی، واله و شیدا شدی
&&
دشمن ار دیدی رخ زیبای دوست
\\
\end{longtable}
\end{center}
