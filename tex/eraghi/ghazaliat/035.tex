\begin{center}
\section*{غزل شماره ۳۵: جز دیدن روی تو مرا رای دگر نیست}
\label{sec:035}
\addcontentsline{toc}{section}{\nameref{sec:035}}
\begin{longtable}{l p{0.5cm} r}
جز دیدن روی تو مرا رای دگر نیست
&&
جز وصل توام هیچ تمنای دگر نیست
\\
این چشم جهان بین مرا در همه عالم
&&
جز بر سر کوی تو تماشای دگر نیست
\\
وین جان من سوخته را جز سر زلفت
&&
اندر همه گیتی سر سودای دگر نیست
\\
یک لحظه غمت از دل من می‌نشود دور
&&
گویی که غمت را جز ازین رای دگر نیست
\\
یک بوسه ربودم ز لبت، دل دگری خواست
&&
فرمود فراق تو که: فرمای، دگر نیست
\\
هستند تو را جمله جهان واله و شیدا
&&
لیکن چو منت واله و شیدای دگر نیست
\\
عشاق تو گرچه همه شیرین سخنانند
&&
لیکن چو عراقیت شکرخای دگر نیست
\\
\end{longtable}
\end{center}
