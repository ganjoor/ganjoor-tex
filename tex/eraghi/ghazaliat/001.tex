\begin{center}
\section*{غزل شماره ۱: هر سحر ناله و زاری کنم پیش صبا}
\label{sec:001}
\addcontentsline{toc}{section}{\nameref{sec:001}}
\begin{longtable}{l p{0.5cm} r}
هر سحر صد ناله و زاری کنم پیش صبا
&&
تا ز من پیغامی آرد بر سر کوی شما
\\
باد می‌پیمایم و بر باد عمری می‌دهم
&&
ورنه بر خاک در تو ره کجا یابد صبا؟
\\
چون ندارم همدمی، با باد می‌گویم سخن
&&
چون نیابم مرهمی، از باد می‌جویم شفا
\\
آتش دل چون نمی‌گردد به آب دیده کم
&&
می‌دمم بادی بر آتش، تا بتر سوزد مرا
\\
تا مگر خاکستری گردم به بادی بر شوم
&&
وارهم زین تنگنای محنت آباد بلا
\\
مردن و خاکی شدن بهتر که بی تو زیستن
&&
سوختن خوشتر بسی کز روی تو گردم جدا
\\
خود ندارد بی‌رخ تو زندگانی قیمتی
&&
زندگانی بی‌رخ تو مرگ باشد با عنا
\\
\end{longtable}
\end{center}
