\begin{center}
\section*{غزل شماره ۹۰: غلام حلقه به گوش تو زار باز آمد}
\label{sec:090}
\addcontentsline{toc}{section}{\nameref{sec:090}}
\begin{longtable}{l p{0.5cm} r}
غلام حلقه به گوش تو زار باز آمد
&&
خوشی درو بنگر، کز ره دراز آمد
\\
به لطف، کار دل مستمند خسته بساز
&&
که خستگان را لطف تو در کارساز آمد
\\
چه باشد ار بنوازی نیازمندی را؟
&&
که با خیال رخت دم به دم به راز آمد
\\
چه کرده‌ام که ز درگاه وصل جان افزا
&&
نصیب خسته دلم هجر جانگداز آمد؟
\\
بر آستان درت صدهزار دل دیدم
&&
مگر که خاک سر کوت دلنواز آمد؟
\\
غبار خاک درت بر سر کسی که نشست
&&
ز سروران جهان گشت و سرفراز آمد
\\
به هر طرف که شدم تا که شاد بنشینم
&&
غم تو پیش دل من دو اسبه باز آمد
\\
به روی خرم تو شادمان نشد افسوس!
&&
دل عراقی از آن دم که عشقباز آمد
\\
\end{longtable}
\end{center}
