\begin{center}
\section*{غزل شماره ۱۳۲: ای مطرب درد، پرده بنواز}
\label{sec:132}
\addcontentsline{toc}{section}{\nameref{sec:132}}
\begin{longtable}{l p{0.5cm} r}
ای مطرب درد، پرده بنواز
&&
هان! از سر درد در ده آواز
\\
تا سوخته‌ای دمی بنالد
&&
تا شیفته‌ای شود سرافراز
\\
هین! پرده بساز و خوش همی سوز
&&
کان یار نشد هنوز دمساز
\\
دلدار نساخت، چون نسوزم؟
&&
سوزم، چو نساخت محرم راز
\\
ماتم زده‌ام، چرا نگریم؟
&&
محنت زده‌ام، چه می‌کنم ناز؟
\\
ای یار، بساز تا بسوزم
&&
یا با سوزم بساز و بنواز
\\
یک جرعه ز جام عشق در ده
&&
تا بو که رهانیم ز خود باز
\\
ور سوختن من است رایت
&&
من ساخته‌ام، بسوز و بگداز
\\
گر یار نساخت، ای عراقی،
&&
خیز از سر سوز نوحه آغاز
\\
در درد گریز، کوست همدم
&&
با سوز بساز، کوست همساز
\\
\end{longtable}
\end{center}
