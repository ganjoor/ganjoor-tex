\begin{center}
\section*{غزل شماره ۲۱۹: بی‌رخت جانا، دلم غمگین مکن}
\label{sec:219}
\addcontentsline{toc}{section}{\nameref{sec:219}}
\begin{longtable}{l p{0.5cm} r}
بی‌رخت جانا، دلم غمگین مکن
&&
رخ مگردان از من مسکین، مکن
\\
خود ز عشقت سینه‌ام خون کرده‌ای
&&
از فراقت دیده‌ام خونین مکن
\\
بر من مسکین ستم تا کی کنی؟
&&
خستگی و عجز من می‌بین، مکن
\\
چند نالم از جفا و جور تو؟
&&
بس کن و بر من جفا چندین مکن
\\
هر چه می‌خواهی بکن، بر من رواست
&&
بی نصیبم زان لب شیرین مکن
\\
بر من خسته، که رنجور توام
&&
گر نمی‌گویی دعا، نفرین مکن
\\
در همه عالم مرا دین و دلی است
&&
دل فدای توست، قصد دین مکن
\\
خواه با من لطف کن، خواهی جفا
&&
من نیارم گفت: کان کن، این مکن
\\
با عراقی گر عتابی می‌کنی
&&
از طریق مهر کن، وز کین مکن
\\
\end{longtable}
\end{center}
