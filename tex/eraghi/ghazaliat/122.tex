\begin{center}
\section*{غزل شماره ۱۲۲: نظر ز حال من ناتوان دریغ مدار}
\label{sec:122}
\addcontentsline{toc}{section}{\nameref{sec:122}}
\begin{longtable}{l p{0.5cm} r}
نظر ز حال من ناتوان دریغ مدار
&&
نظارهٔ رخت از عاشقان دریغ مدار
\\
اگر سزای جمال تو نیست دیده رواست
&&
خیال روی تو باری ز جان دریغ مدار
\\
به پرسش من رنجور اگر نمی‌آیی
&&
عنایتی ز من ناتوان دریغ مدار
\\
ز خوان وصل تو چون قانعم به دیداری
&&
تو نیز این قدر از میهمان دریغ مدار
\\
به من، که گرد درت چون سگان همی گردم
&&
نواله گر ندهی، استخوان دریغ مدار
\\
چو دوستان را بر تخت وصل بنشانی
&&
ز من، که خاک توام، آستان دریغ مدار
\\
چو با ندیمان جام شراب نوش کنی
&&
نصیب جرعه‌ای از خاکیان دریغ مدار
\\
\end{longtable}
\end{center}
