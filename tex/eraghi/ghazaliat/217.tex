\begin{center}
\section*{غزل شماره ۲۱۷: تا توانی هیچ درمانم مکن}
\label{sec:217}
\addcontentsline{toc}{section}{\nameref{sec:217}}
\begin{longtable}{l p{0.5cm} r}
تا توانی هیچ درمانم مکن
&&
هیچ گونه چارهٔ جانم مکن
\\
رنج من می‌بین و فریادم مرس
&&
درد من می‌بین و درمانم مکن
\\
جز به دشنام و جفا نامم مبر
&&
جز به درد و غصه فرمانم مکن
\\
گر نخواهی کشتنم از تیغ غم
&&
مبتلای درد هجرانم مکن
\\
ور بر آن عزمی که ریزی خون من
&&
جز به تیغ خویش قربانم مکن
\\
از من مسکین به هر جرمی مرنج
&&
پس به هر جرمی مرنجانم، مکن
\\
گر گناهی کردم از من عفو کن
&&
ور خطایی رفت تاوانم مکن
\\
تا عراقی ماند در درد فراق
&&
درد با من گوی و درمانم مکن
\\
\end{longtable}
\end{center}
