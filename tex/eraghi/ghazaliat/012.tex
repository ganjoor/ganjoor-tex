\begin{center}
\section*{غزل شماره ۱۲: عراقی بار دیگر توبه بشکست}
\label{sec:012}
\addcontentsline{toc}{section}{\nameref{sec:012}}
\begin{longtable}{l p{0.5cm} r}
عراقی بار دیگر توبه بشکست
&&
ز جام عشق شد شیدا و سرمست
\\
پریشان سر زلف بتان شد
&&
خراب چشم خوبان است پیوست
\\
چه خوش باشد خرابی در خرابات
&&
گرفته زلف یار و رفته از دست
\\
ز سودای پریرویان عجب نیست
&&
اگر دیوانه‌ای زنجیر بگسست
\\
به گرد زلف مهرویان همی گشت
&&
چو ماهی ناگهان افتاد در شست
\\
به پیران سر، دل و دین داد بر باد
&&
ز خود فارغ شد و از جمله وارست
\\
سحرگه از سر سجاده برخاست
&&
به بوی جرعه‌ای زنار بربست
\\
ز بند نام و ننگ آنگه شد آزاد
&&
که دل را در سر زلف بتان بست
\\
بیفشاند آستین بر هردو عالم
&&
قلندروار در میخانه بنشست
\\
لب ساقی صلای بوسه در داد
&&
عراقی توبهٔ سی‌ساله بشکست
\\
\end{longtable}
\end{center}
