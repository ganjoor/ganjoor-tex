\begin{center}
\section*{غزل شماره ۱۵۸: ایندم منم که بیدل و بی‌یار مانده‌ام}
\label{sec:158}
\addcontentsline{toc}{section}{\nameref{sec:158}}
\begin{longtable}{l p{0.5cm} r}
ایندم منم که بیدل و بی‌یار مانده‌ام
&&
در محنت و بلا چه گرفتار مانده‌ام؟
\\
با اهل مدرسه چو به اقرار نامدم
&&
با اهل مصطبه چه به انکار مانده‌ام؟
\\
در صومعه چو مرد مناجات نیستم
&&
در میکده ز بهر چه هشیار مانده‌ام؟
\\
در کعبه چون که نیست مرا جای، لاجرم
&&
قلاش وار بر در خمار مانده‌ام
\\
ساقی، بیار درد و از این درد یک زمان
&&
بازم رهان، که با غم و تیمار مانده‌ام
\\
در کار شو کنون، غم کاری بخور، که من
&&
از کار هر دو عالم بی‌کار مانده‌ام
\\
کاری بکن، که کار عراقی ز دست رفت
&&
در کار او ببین که: چه غمخوار مانده‌ام
\\
\end{longtable}
\end{center}
