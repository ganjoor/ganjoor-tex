\begin{center}
\section*{غزل شماره ۲۲۳: بپرس از دلم آخر، چه دل؟ که قطرهٔ خون}
\label{sec:223}
\addcontentsline{toc}{section}{\nameref{sec:223}}
\begin{longtable}{l p{0.5cm} r}
بپرس از دلم آخر، چه دل؟ که قطرهٔ خون
&&
که بی‌تو زار چنان شد که: من نگویم چون؟
\\
ببین که پیش تو در خاک چون همی غلتد؟
&&
چنان که هر که ببیند برو بگرید خون
\\
بمانده بی رخ زیبای خویش دشمن کام
&&
فتاده خوار و خجل در کف زمانه زبون
\\
نه پای آنکه ز پیش زمانه بگریزد
&&
نه روی آنکه ز دست بلا شود بیرون
\\
کنون چه چاره؟ که کار دلم ز چاره گذشت
&&
گذشت آب چو از سر، چه سود چاره کنون؟
\\
طبیب دست کشید از علاج درد دلم
&&
چه سود درد دلم را علاج با معجون؟
\\
علاج درد عراقی به جز تو کس نکند
&&
تویی که زنده کنی مرده را به کن فیکون
\\
\end{longtable}
\end{center}
