\begin{center}
\section*{غزل شماره ۲۱: مهر مهر دلبری بر جان ماست}
\label{sec:021}
\addcontentsline{toc}{section}{\nameref{sec:021}}
\begin{longtable}{l p{0.5cm} r}
مهر مهر دلبری بر جان ماست
&&
جان ما در حضرت جانان ماست
\\
پیش او از درد می‌نالم ولیک
&&
درد آن دلدار ما درمان ماست
\\
بس عجب نبود که سودایی شوم
&&
کیت سودای او در شان ماست
\\
جان ما چوگان و دل سودایی است
&&
گوی زلفش در خم چوگان ماست
\\
اسب همت را چو در زین آوریم
&&
هر دو عالم گوشهٔ میدان ماست
\\
با وجود این چنین زار و نزار
&&
بر بساط معرفت جولان ماست
\\
وزن می‌ننهندمان خلقان ولیک
&&
کس چه داند آنچه در خلقان ماست؟
\\
گر ز ما برهان طلب دارد کسی
&&
نور او در جان ما برهان ماست
\\
جنت پر انگبین و شیر و می
&&
بی‌جمال دوست شورستان ماست
\\
گرچه در صورت گدایی می‌کنیم
&&
گنج معنی در دل ویران ماست
\\
هاتف دولت مرا آواز داد:
&&
کین نوامی گو: عراقی، ز آن ماست
\\
\end{longtable}
\end{center}
