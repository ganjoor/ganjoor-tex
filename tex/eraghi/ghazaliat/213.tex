\begin{center}
\section*{غزل شماره ۲۱۳: ز دل، جانا، غم عشقت رها کردن توان؟ نتوان}
\label{sec:213}
\addcontentsline{toc}{section}{\nameref{sec:213}}
\begin{longtable}{l p{0.5cm} r}
ز دل، جانا، غم عشقت رها کردن توان؟ نتوان
&&
ز جان، ای دوست، مهر تو جدا کردن توان؟ نتوان
\\
اگر صد بار هر روزی برانی از بر خویشم
&&
شد آمد از سر کویت رها کردن توان؟ نتوان
\\
مرا دردی است دور از تو، که نزد توست درمانش
&&
بگویی تو چنین دردی دوا کردن توان؟ نتوان
\\
دریغا! رفت عمر من، ندیدم یک نفس رویت
&&
کنون عمری که فایت شد قضا کردن توان؟ نتوان
\\
رسید از غم به لب جانم، رخت بنما و جان بستان
&&
که پیش آن رخت جان را فدا کردن توان؟ نتوان
\\
چه گویم با تو حال خود؟ که لطفت با تو خود گوید
&&
که: با کمتر سگ کویت جفا کردن توان؟ نتوان
\\
عراقی گر به درگاهت طفیل عاشقان آید
&&
در خود را به روی او فرا کردن توان؟ نتوان
\\
\end{longtable}
\end{center}
