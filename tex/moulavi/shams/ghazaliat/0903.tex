\begin{center}
\section*{غزل شماره ۹۰۳: اگر مرا تو نخواهی دلم تو را نگذارد}
\label{sec:0903}
\addcontentsline{toc}{section}{\nameref{sec:0903}}
\begin{longtable}{l p{0.5cm} r}
اگر مرا تو نخواهی دلم تو را نگذارد
&&
تو هم به صلح گرایی اگر خدا بگمارد
\\
هزاران عاشق داری به جان و دل نگرانت
&&
که تا سعادت و دولت که را به تخت برآرد
\\
ز عشق عاشق مفلس عجب فتند لئیمان
&&
که آنچ رشک شهان شد گدا امید چه دارد
\\
عجب مدار ز مرده که از خدا طلبد جان
&&
عجب مدار ز تشنه که دل به آب سپارد
\\
عجب مدار ز کوری که نور دیده بجوید
&&
و یا ز چشم اسیری که اشک غربت بارد
\\
ز بس دعا که بکردم دعا شدست وجودم
&&
که هر که بیند رویم دعا به خاطر آرد
\\
سلام و خدمت کردم مرا بگفت که چونی
&&
مهم مس چه برآید چو کیمیا نگذارد
\\
چگونه باشد صورت به وفق فکر مصور
&&
چگونه می‌شود انگور گر کفش نفشارد
\\
\end{longtable}
\end{center}
