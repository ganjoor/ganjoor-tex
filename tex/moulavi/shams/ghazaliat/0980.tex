\begin{center}
\section*{غزل شماره ۹۸۰: مادر عشق طفل عاشق را}
\label{sec:0980}
\addcontentsline{toc}{section}{\nameref{sec:0980}}
\begin{longtable}{l p{0.5cm} r}
مادر عشق طفل عاشق را
&&
پیش سلطان بی‌امان نبرد
\\
تا نشد بالغ و ز جان فارغ
&&
پیش آن جان جان جان نبرد
\\
روبه عقل گر چه جهد کند
&&
ره بدان صارم الزمان نبرد
\\
جان فدا عشق را که او دل را
&&
جز به معراج آسمان نبرد
\\
عاشقان طالب نشان گشته
&&
عشقشان جز که بی‌نشان نبرد
\\
خون چکیده‌ست ره ره این نه بس است
&&
عاشقی جز که خون فشان نبرد
\\
هر کشان خون نه بوی مشک دهد
&&
تو یقین دان که بوی آن نبرد
\\
دیده را کحل شمس تبریزی
&&
جز به معشوق لامکان نبرد
\\
\end{longtable}
\end{center}
