\begin{center}
\section*{غزل شماره ۲۳۳۱: ای دلبر بی‌صورت صورتگر ساده}
\label{sec:2331}
\addcontentsline{toc}{section}{\nameref{sec:2331}}
\begin{longtable}{l p{0.5cm} r}
ای دلبر بی‌صورت صورتگر ساده
&&
وی ساغر پرفتنه به عشاق بداده
\\
از گفتن اسرار دهان را تو ببسته
&&
و آن در که نمی‌گویم در سینه گشاده
\\
تا پرده برانداخت جمال تو نهانی
&&
دل در سر ساقی شد و سر در سر باده
\\
صبحی که همی‌راند خیال تو سواره
&&
جان‌های مقدس عدد ریگ پیاده
\\
و آن‌ها که به تسبیح بر افلاک بنامند
&&
تسبیح گسستند و گرو کرده سجاده
\\
جان طاقت رخسار تو بی‌پرده ندارد
&&
وز هر چه بگوییم جمال تو زیاده
\\
چون اشتر مست است مرا جان ز پی تو
&&
بر گردن اشتر تن من بسته قلاده
\\
شمس الحق تبریز دلم حامله توست
&&
کی بینم فرزند بر اقبال تو زاده
\\
\end{longtable}
\end{center}
