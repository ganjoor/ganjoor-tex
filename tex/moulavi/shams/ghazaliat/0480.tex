\begin{center}
\section*{غزل شماره ۴۸۰: به حق آن که در این دل بجز ولای تو نیست}
\label{sec:0480}
\addcontentsline{toc}{section}{\nameref{sec:0480}}
\begin{longtable}{l p{0.5cm} r}
به حق آن که در این دل به جز ولای تو نیست
&&
ولی او نشوم کو ز اولیای تو نیست
\\
مباد جانم بی‌غم اگر فدای تو نیست
&&
مباد چشمم روشن اگر سقای تو نیست
\\
وفا مباد امیدم اگر به غیر تو است
&&
خراب باد وجودم اگر برای تو نیست
\\
کدام حسن و جمالی که آن نه عکس تو است
&&
کدام شاه و امیری که او گدای تو نیست
\\
رضا مده که دلم کام دشمنان گردد
&&
ببین که کام دل من به جز رضای تو نیست
\\
قضا نتانم کردن دمی که بی‌تو گذشت
&&
ولی چه چاره که مقدور جز قضای تو نیست
\\
دلا بباز تو جان را بر او چه می‌لرزی
&&
بر او ملرز فدا کن چه شد خدای تو نیست
\\
ملرز بر خود تا بر تو دیگران لرزند
&&
به جان تو که تو را دشمنی ورای تو نیست
\\
\end{longtable}
\end{center}
