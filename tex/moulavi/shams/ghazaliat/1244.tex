\begin{center}
\section*{غزل شماره ۱۲۴۴: ای سنایی گر نیابی یار یار خویش باش}
\label{sec:1244}
\addcontentsline{toc}{section}{\nameref{sec:1244}}
\begin{longtable}{l p{0.5cm} r}
ای سنایی گر نیابی یار یار خویش باش
&&
در جهان هر مرد و کاری مرد کار خویش باش
\\
هر یکی زین کاروان مر رخت خود را رهزنند
&&
خویشتن را پس نشان و پیش بار خویش باش
\\
حس فانی می‌دهند و عشق فانی می‌خرند
&&
زین دو جوی خشک بگذر جویبار خویش باش
\\
می‌کشندت دست دست این دوستان تا نیستی
&&
دست دزد از دستشان و دستیار خویش باش
\\
این نگاران نقش پرده آن نگاران دلند
&&
پرده را بردار و دررو با نگار خویش باش
\\
با نگار خویش باش و خوب خوب اندیش باش
&&
از دو عالم بیش باش و در دیار خویش باش
\\
رو مکن مستی از آن خمری کز او زاید غرور
&&
غره آن روی بین و هوشیار خویش باش
\\
\end{longtable}
\end{center}
