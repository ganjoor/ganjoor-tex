\begin{center}
\section*{غزل شماره ۱۱۹۲: برخیز و صبوح را برانگیز}
\label{sec:1192}
\addcontentsline{toc}{section}{\nameref{sec:1192}}
\begin{longtable}{l p{0.5cm} r}
برخیز و صبوح را برانگیز
&&
جان بخش زمانه را و مستیز
\\
آمیخته باش با حریفان
&&
با آب شراب را میامیز
\\
یاد تو شراب و یاد ما آب
&&
ما چون سرخر تو همچو پالیز
\\
ای غم اجلت در این قنینه‌ست
&&
گر مردنت آرزوست مگریز
\\
مرگ نفس است در تجلی
&&
مرگ جعلست در عبربیز
\\
مجلس چمنیست و گل شکفته
&&
ای ساقی همچو سرو برخیز
\\
این جام مشعشع آنگهی شرم
&&
ساقی چو تویی خطاست پرهیز
\\
ما را چو رخ خوشت برافروز
&&
غم را چو عدوی خود درآویز
\\
هشتیم غزل که نوبت توست
&&
مردانه درآ و چست و سرتیز
\\
\end{longtable}
\end{center}
