\begin{center}
\section*{غزل شماره ۷۱۶: دیر آمده‌ای سفر مکن زود}
\label{sec:0716}
\addcontentsline{toc}{section}{\nameref{sec:0716}}
\begin{longtable}{l p{0.5cm} r}
دیر آمده‌ای سفر مکن زود
&&
ای مایه هر مراد و هر سود
\\
ای ز آتش عزم رفتن تو
&&
از بینی‌ها برآمده دود
\\
هر عود تلف شود ز آتش
&&
در آتش توست عید هر عود
\\
اومید تو هر دمی بگوید
&&
دستت گیرم به فضل خود زود
\\
اما تو مگو که جهد و کوشش
&&
سودم نکند که بودنی بود
\\
معزول مکن تو قدرتم را
&&
من بسته نیم چو تار در پود
\\
هر لحظه بکاهمت چو خواهم
&&
وز فضل توانمت بیفزود
\\
بربند دهان ز گفت و سر نه
&&
در سجده دوست کوست مسجود
\\
\end{longtable}
\end{center}
