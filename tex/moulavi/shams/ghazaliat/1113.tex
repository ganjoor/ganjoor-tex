\begin{center}
\section*{غزل شماره ۱۱۱۳: ای جان جان جان‌ها جانی و چیز دیگر}
\label{sec:1113}
\addcontentsline{toc}{section}{\nameref{sec:1113}}
\begin{longtable}{l p{0.5cm} r}
ای جان جان جان‌ها جانی و چیز دیگر
&&
وی کیمیای کان‌ها کانی و چیز دیگر
\\
ای آفتاب باقی وی ساقی سواقی
&&
وی مشرب مذاقی آنی و چیز دیگر
\\
ای مشعله یقین را وی پرورش زمین را
&&
وی عقل اولین را ثانی و چیز دیگر
\\
ای مظهر الهی وی فر پادشاهی
&&
هر صنعتی که خواهی تانی و چیز دیگر
\\
هر گون غرایبی را هر بوالعجایبی را
&&
هر غیب و غایبی را دانی و چیز دیگر
\\
زان عشق همچو افیون لیلی کنی و مجنون
&&
ای از سنات گردون سانی و چیز دیگر
\\
ای نور صدرها را اومید صبرها را
&&
بر اوج ابرها را رانی و چیز دیگر
\\
ای فخر انبیا را وی ذخر اولیا را
&&
وی قصر اجتبا را بانی و چیز دیگر
\\
ای گنج مغفرت را وی بحر مرحمت را
&&
من غیر درگهت را شانی و چیز دیگر
\\
چشمی که غیر رویت بیند ز بهر زینت
&&
باشد در این جریمت زانی و چیز دیگر
\\
ای اصل اصل مبدا وی دستگیر فردا
&&
گشتم به دست سودا عانی و چیز دیگر
\\
پرست این دهانم بر غیر تو نخوانم
&&
چون هست غیر گوشت فانی و چیز دیگر
\\
\end{longtable}
\end{center}
