\begin{center}
\section*{غزل شماره ۲۴۳۴: از دار ملک لم یزل ای شاه سلطان آمدی}
\label{sec:2434}
\addcontentsline{toc}{section}{\nameref{sec:2434}}
\begin{longtable}{l p{0.5cm} r}
از دار ملک لم یزل ای شاه سلطان آمدی
&&
بر قلب ماهان برزدی سنجق ز شاهان بستدی
\\
ماه آمدی از لامکان ای اصل کارستان جان
&&
صد آفتاب و چرخ را چون ذره‌ها برهم زدی
\\
یک مشعله افروختی تا روز و شب را سوختی
&&
عذری به جرم آموختی نیکی خجل شد از بدی
\\
از رشک پنهان ای پری در جان درآ تا دل بری
&&
ای زهره صد مشتری ای سر لطف ایزدی
\\
بخرام بخرام ای صنم زیرا تویی کاندر حرم
&&
هم حسرت هر عابدی هم قبله هر معبدی
\\
نقشی است بی‌مثل آن رخش پرنور پاک خالقش
&&
زلفی است مشکین طره‌اش یا طیلسان احمدی
\\
چون شمس تبریزی رود چون سایه جان در پی رود
&&
در دیده خاکش توتیا یا کحل نور سرمدی
\\
\end{longtable}
\end{center}
