\begin{center}
\section*{غزل شماره ۴۶۸: با وی از ایمان و کفر باخبری کافریست}
\label{sec:0468}
\addcontentsline{toc}{section}{\nameref{sec:0468}}
\begin{longtable}{l p{0.5cm} r}
با وی از ایمان و کفر باخبری کافریست
&&
آنک از او آگهست از همه عالم بریست
\\
آه که چه بی‌بهره‌اند باخبران زانک هست
&&
چهره او آفتاب طره او عنبریست
\\
آه از آن موسیی کانک بدیدش دمی
&&
گشته رمیده ز خلق بر مثل سامریست
\\
بر عدد ریگ هست در هوسش کوه طور
&&
بر عدد اختران ماه ورا مشتریست
\\
چشم خلایق از او بسته شد از چشم بند
&&
زانک مسلم شده چشم ورا ساحریست
\\
اوست یکی کیمیا کز تبش فعل او
&&
زرگر عشق ورا بر رخ من زرگریست
\\
پای در آتش بنه همچو خلیل ای پسر
&&
کآتش از لطف او روضه نیلوفریست
\\
چون رخ گلزار او هست چراگاه روح
&&
روح از آن لاله زار آه که چون پروریست
\\
مفخر جان شمس دین عقل به تبریز یافت
&&
آن گهری را که بحر در نظرش سرسریست
\\
\end{longtable}
\end{center}
