\begin{center}
\section*{غزل شماره ۱۴۶۳: شاگرد تو می باشم گر کودن و کژپوزم}
\label{sec:1463}
\addcontentsline{toc}{section}{\nameref{sec:1463}}
\begin{longtable}{l p{0.5cm} r}
شاگرد تو می باشم گر کودن و کژپوزم
&&
تا زان لب خندانت یک خنده بیاموزم
\\
ای چشمه آگاهی شاگرد نمی‌خواهی
&&
چه حیله کنم تا من خود را به تو دردوزم
\\
باری ز شکاف در برق رخ تو بینم
&&
زان آتش دهلیزی صد شمع برافروزم
\\
یک لحظه بری رختم در راه که عشارم
&&
یک لحظه روی پیشم یعنی که قلاوزم
\\
گه در گنهم رانی گه سوی پشیمانی
&&
کژ کن سر و دنبم را من همزه مهموزم
\\
در حوبه و در توبه چون ماهی بر تابه
&&
این پهلو و آن پهلو بر تابه همی‌سوزم
\\
بر تابه توام گردان این پهلو و آن پهلو
&&
در ظلمت شب با تو براقتر از روزم
\\
بس کن همه تلوینم در پیشه و اندیشه
&&
یک لحظه چو پیروزه یک لحظه چو پیروزم
\\
\end{longtable}
\end{center}
