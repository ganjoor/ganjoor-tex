\begin{center}
\section*{غزل شماره ۳۱۰۶: فرست بادهٔ جان را به رسم دلداری}
\label{sec:3106}
\addcontentsline{toc}{section}{\nameref{sec:3106}}
\begin{longtable}{l p{0.5cm} r}
فرست بادهٔ جان را به رسم دلداری
&&
بدان نشان که مرا بی‌نشان همی‌داری
\\
بدان نشان که به هر شب چو ماه می‌تابی
&&
ز ابر دل قطرات حیات می‌باری
\\
چه قطره‌هاست که از حرف عشق می‌بارد
&&
ز گل گلی بفزاید ز خار هم خاری
\\
میان خار و گل این سینه‌ها چو بلبل مست
&&
ضمیر عشق دل اندر سحر به سحر آری
\\
هزار ناله کنم لیک بیخود از می عشق
&&
چو چنگ بی‌خبرم از نوا و از زاری
\\
از آن دمی که صراحی عشق تو دیدم
&&
تهی و پر شده‌ام دم به دم قدح واری
\\
میان جمع مرا چون قدح چه گردانی
&&
چو شمع را تو در این جمع در نمی‌آری
\\
مرا بپرس که این شمع کیست شمس الدین
&&
که خاک تبریز از وی بیافت بیداری
\\
\end{longtable}
\end{center}
