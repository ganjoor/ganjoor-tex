\begin{center}
\section*{غزل شماره ۳۰: ای فصل باباران ما برریز بر یاران ما}
\label{sec:0030}
\addcontentsline{toc}{section}{\nameref{sec:0030}}
\begin{longtable}{l p{0.5cm} r}
ای فصل باباران ما برریز بر یاران ما
&&
چون اشک غمخواران ما در هجر دلداران ما
\\
ای چشم ابر این اشک‌ها می‌ریز همچون مشک‌ها
&&
زیرا که داری رشک‌ها بر ماه رخساران ما
\\
این ابر را گریان نگر وان باغ را خندان نگر
&&
کز لابه و گریه پدر رستند بیماران ما
\\
ابر گران چون داد حق از بهر لب خشکان ما
&&
رطل گران هم حق دهد بهر سبکساران ما
\\
بر خاک و دشت بی‌نوا گوهرفشان کرد آسمان
&&
زین بی‌نوایی می‌کشند از عشق طراران ما
\\
این ابر چون یعقوب من وان گل چو یوسف در چمن
&&
بشکفته روی یوسفان از اشک افشاران ما
\\
یک قطره‌اش گوهر شود یک قطره‌اش عبهر شود
&&
وز مال و نعمت پر شود کف‌های کف خاران ما
\\
باغ و گلستان ملی اشکوفه می‌کردند دی
&&
زیرا که بر ریق از پگه خوردند خماران ما
\\
بربند لب همچون صدف مستی میا در پیش صف
&&
تا بازآیند این طرف از غیب هشیاران ما
\\
\end{longtable}
\end{center}
