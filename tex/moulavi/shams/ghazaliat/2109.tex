\begin{center}
\section*{غزل شماره ۲۱۰۹: ای تو پناه همه روز محن}
\label{sec:2109}
\addcontentsline{toc}{section}{\nameref{sec:2109}}
\begin{longtable}{l p{0.5cm} r}
ای تو پناه همه روز محن
&&
بازسپردم به تو من خویشتن
\\
قلزم مهری که کناریش نیست
&&
قطره آن الفت مرد است و زن
\\
شیر دهد شیر به اطفال خویش
&&
شاه بگوید به گدا کیمسن
\\
بلک شود آتش دایه خلیل
&&
سرمه یعقوب شود پیرهن
\\
نور بد و شد بصر از آفتاب
&&
آب بنوشد ز ثری یاسمن
\\
بلک کشد از بت سنگین غذا
&&
با همه کفرش به عبادت شمن
\\
قهر کند دایگی از لطف تو
&&
زهر دهد دایه چو آری تو فن
\\
گردد ابریشم بر کرم گور
&&
حله شود بر تن مؤمن کفن
\\
بس کن از این شرح و خمش کن که تا
&&
بلبل جان خطبه کند بر فنن
\\
\end{longtable}
\end{center}
