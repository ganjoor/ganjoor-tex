\begin{center}
\section*{غزل شماره ۹۲۴: به روح‌های مقدس ز من سلام برید}
\label{sec:0924}
\addcontentsline{toc}{section}{\nameref{sec:0924}}
\begin{longtable}{l p{0.5cm} r}
به روح‌های مقدس ز من سلام برید
&&
به عاشقان مقدم ز من پیام برید
\\
به روز وصل چو برقم شب فراق چو ابر
&&
از این دو حال مشوش بگو کدام برید
\\
خدای خصم شما گر به پیش آن خورشید
&&
ز ماه و شمع و ستاره و چراغ نام برید
\\
سیاه کاسه شوی ار ز مطبخ عشقش
&&
به سوی خوان کرم دیگ‌های خام برید
\\
نشان دهم که شما آتش از کجا آرید
&&
ز برق نعل شهنشاه خوش خرام برید
\\
ولیک مرکب تندست هان و هان زنهار
&&
نه زین هلد نه لگام ار شما لگام برید
\\
حیات یابد آن جا را اگر چه مرده برید
&&
حلال گردد آن جا اگر حرام برید
\\
هزار بند چو عشقش ز پای جان بگشاد
&&
مرا دو دست گرفته به آن مقام برید
\\
ز لوح عشق نبشتیم این غزل‌ها را
&&
به شمس مفخر تبریز از این غلام برید
\\
\end{longtable}
\end{center}
