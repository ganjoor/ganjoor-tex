\begin{center}
\section*{غزل شماره ۲۵۳۸: حجاب از چشم بگشایی که سبحان الذی اسری}
\label{sec:2538}
\addcontentsline{toc}{section}{\nameref{sec:2538}}
\begin{longtable}{l p{0.5cm} r}
حجاب از چشم بگشایی که سبحان الذی اسری
&&
جمال خویش بنمایی که سبحان الذی اسری
\\
شراب عشق می‌جوشی از آن سوتر ز بی‌هوشی
&&
هزاران عقل بربایی که سبحان الذی اسری
\\
نهی بر فرق جان تاجی بری دل را به معراجی
&&
ز دو کونش برافزایی که سبحان الذی اسری
\\
بپرد دل بیابان‌ها شود پیش از همه جان‌ها
&&
به ناگاهش تو پیش آیی که سبحان الذی اسری
\\
هر آن کس را که برداری به اجلالش فرود آری
&&
در آن بستان بی‌جایی که سبحان الذی اسری
\\
دلم هر لحظه می‌پرد لباس صبر می‌درد
&&
از آن شادی که با مایی که سبحان الذی اسری
\\
ز هر شش سوی بگریزم در آن حضرت درآویزم
&&
که بس دلبند و زیبایی که سبحان الذی اسری
\\
حیاتی داد جان‌ها را به رقص آورده دل‌ها را
&&
عدم را کرده سودایی که سبحان الذی اسری
\\
گریزان شو به علیین دلا یعنی صلاح الدین
&&
چو تو بی‌دست و بی‌پایی که سبحان الذی اسری
\\
\end{longtable}
\end{center}
