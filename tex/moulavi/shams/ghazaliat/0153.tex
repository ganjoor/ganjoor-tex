\begin{center}
\section*{غزل شماره ۱۵۳: شمع دیدم گرد او پروانه‌ها چون جمع‌ها}
\label{sec:0153}
\addcontentsline{toc}{section}{\nameref{sec:0153}}
\begin{longtable}{l p{0.5cm} r}
شمع دیدم گرد او پروانه‌ها چون جمع‌ها
&&
شمع کی دیدم که گردد گرد نورش شمع‌ها
\\
شمع را چون برفروزی اشک ریزد بر رخان
&&
او چو بفروزد رخ عاشق بریزد دمع‌ها
\\
چون شکر گفتار آغازد ببینی ذره‌ها
&&
از برای استماعش واگشاده سمع‌ها
\\
ناامیدانی که از ایام‌ها بفسرده‌اند
&&
گرمی جانش برانگیزد ز جانشان طمع‌ها
\\
گر نه لطف او بدی بودی ز جان‌های غیور
&&
مر مرا از ذکر نام شکرینش منع‌ها
\\
شمس دین صدر خداوند خداوندان به حق
&&
کز جمال جان او بازیب و فر شد صنع‌ها
\\
چون بر آن آمد که مر جسمانیان را رو دهد
&&
جان صدیقان گریبان را درید از شنع‌ها
\\
تخم امیدی که کشتم از پی آن آفتاب
&&
یک نظر بادا از او بر ما برای ینع‌ها
\\
سایه جسم لطیفش جان ما را جان‌هاست
&&
یا رب آن سایه به ما واده برای طبع‌ها
\\
\end{longtable}
\end{center}
