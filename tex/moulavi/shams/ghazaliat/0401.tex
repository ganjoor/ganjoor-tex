\begin{center}
\section*{غزل شماره ۴۰۱: اندرآ ای مه که بی‌تو ماه را استاره نیست}
\label{sec:0401}
\addcontentsline{toc}{section}{\nameref{sec:0401}}
\begin{longtable}{l p{0.5cm} r}
اندرآ ای مه که بی‌تو ماه را استاره نیست
&&
تا خیالت درنیاید پای کوبان چاره نیست
\\
چون خیالت بر که آید چشمه‌ها گردد روان
&&
خود گرفتم کاین دل ما جز که و جز خاره نیست
\\
آتش از سنگی روان شد آب از سنگی دگر
&&
لعل شد سنگی دگر کز لطف تو آواره نیست
\\
بارها لطف تو را من آزمودم ای لطیف
&&
مرده را تو زنده کردی بارها یک باره نیست
\\
ابر رحمت هر سحر گر می‌ببارد آن ز تست
&&
وین دل گریان من جز کودک گهواره نیست
\\
همچو کوه طور از غم این دلم صدپاره شد
&&
لیک اندر دست من زان پاره‌ها یک پاره نیست
\\
آهن برهان موسی بر دل چون سنگ زد
&&
تا جهد استاره‌ای کز ابر یک استاره نیست
\\
\end{longtable}
\end{center}
