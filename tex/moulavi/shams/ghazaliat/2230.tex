\begin{center}
\section*{غزل شماره ۲۲۳۰: صوفیانیم آمده در کوی تو}
\label{sec:2230}
\addcontentsline{toc}{section}{\nameref{sec:2230}}
\begin{longtable}{l p{0.5cm} r}
صوفیانیم آمده در کوی تو
&&
شیء لله از جمال روی تو
\\
از عطش ابریق‌ها آورده‌ایم
&&
کب خوبی نیست جز در جوی تو
\\
هابده چیزی به درویشان خویش
&&
ای همیشه لطف و رحمت خوی تو
\\
حسن یوسف قوت جان شد سال قحط
&&
آمدیم از قحط ما هم سوی تو
\\
صوفیان را باز حلوا آرزو است
&&
از لب حلوایی دلجوی تو
\\
ولوله در خانقاه افتاد دوش
&&
مشک پر شد خانقاه از بوی تو
\\
دست بگشا جانب زنبیل ما
&&
آفرین بر دست و بر بازوی تو
\\
شمس تبریزی تویی خوان کرم
&&
سیر شد کون و مکان از طوی تو
\\
\end{longtable}
\end{center}
