\begin{center}
\section*{غزل شماره ۹۳۰: سپاس و شکر خدا را که بندها بگشاد}
\label{sec:0930}
\addcontentsline{toc}{section}{\nameref{sec:0930}}
\begin{longtable}{l p{0.5cm} r}
سپاس و شکر خدا را که بندها بگشاد
&&
میان به شکر چو بستیم بند ما بگشاد
\\
به جان رسید فلک از دعا و ناله من
&&
فلک دهان خود اندر ره دعا بگشاد
\\
ز بس که سینه ما سوخت در وفا جستن
&&
ز شرم ما عرق از صورت وفا بگشاد
\\
ادیم روی سهیلیم هر کجا بنمود
&&
غلام چشمه عشقیم هر کجا بگشاد
\\
پس دریچه دل صد در نهانی بود
&&
که بسته بود خدا بنده خدا بگشاد
\\
در این سرا که دو قندیل ماه و خورشیدست
&&
خدا ز جانب دل روزن سرا بگشاد
\\
الست گفت حق و جان‌ها بلی گفتند
&&
برای صدق بلی حق ره بلا بگشاد
\\
\end{longtable}
\end{center}
