\begin{center}
\section*{غزل شماره ۱۱۸۷: در این سرما سر ما داری امروز}
\label{sec:1187}
\addcontentsline{toc}{section}{\nameref{sec:1187}}
\begin{longtable}{l p{0.5cm} r}
در این سرما سر ما داری امروز
&&
دل عیش و تماشا داری امروز
\\
میفکن نوبت عشرت به فردا
&&
چو آسایش مهیا داری امروز
\\
بگستر بر سر ما سایه خود
&&
که خورشیدانه سیما داری امروز
\\
در این خمخانه ما را میهمان کن
&&
بدان همسایه کان جا داری امروز
\\
نقاب از روی سرخ او فروکش
&&
که در پرده حمیرا داری امروز
\\
دراشکن کشتی اندیشه‌ها را
&&
که کفی همچو دریا داری امروز
\\
سری از عین و شین و قاف برزن
&&
که صد اسم و مسما داری امروز
\\
خمش باش و مدم در نای منطق
&&
که مصر و نیشکرها داری امروز
\\
\end{longtable}
\end{center}
