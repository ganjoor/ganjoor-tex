\begin{center}
\section*{غزل شماره ۱۶۶۹: آتشی نو در وجود اندرزدیم}
\label{sec:1669}
\addcontentsline{toc}{section}{\nameref{sec:1669}}
\begin{longtable}{l p{0.5cm} r}
آتشی نو در وجود اندرزدیم
&&
در میان محو نو اندرشدیم
\\
نیک و بد اندر جهان هستی است
&&
ما نه نیکیم ای برادر نی بدیم
\\
هر چه چرخ دزد از ما برده بود
&&
شب عسس رفتیم و از وی بستدیم
\\
ما یکی بودیم با صد ما و من
&&
یک جوی زان یک نماند و ما صدیم
\\
از خودی نارفته نتوان آمدن
&&
از خودی رفتیم وانگه آمدیم
\\
قد ما شد پست اندر قد عشق
&&
قد ما چون پست شد عالی قدیم
\\
پیشه مردی ز حق آموختیم
&&
پهلوان عشق و یار احمدیم
\\
بیست و نه حرف است بر لوح وجود
&&
حرف‌ها شستیم و اندر ابجدیم
\\
سعد شمس الدین تبریزی بتافت
&&
وز قران سعد او ما اسعدیم
\\
\end{longtable}
\end{center}
