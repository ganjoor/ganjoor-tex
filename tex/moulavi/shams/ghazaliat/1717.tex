\begin{center}
\section*{غزل شماره ۱۷۱۷: لولیکان توییم در بگشا ای صنم}
\label{sec:1717}
\addcontentsline{toc}{section}{\nameref{sec:1717}}
\begin{longtable}{l p{0.5cm} r}
لولیکان توییم در بگشا ای صنم
&&
لولیکان را دمی بار ده ای محتشم
\\
ای تو امان جهان ای تو جهان را چو جان
&&
ای شده خندان دهان از کرمت دم به دم
\\
امن دو عالم تویی گوهر آدم تویی
&&
هین که رسید از حبش بر سر کوی حشم
\\
چون برسد کوس تو کمتر جاسوس تو
&&
گردد هر لولیی صاحب طبل و علم
\\
رایت نصرت فرست لشکر عشرت فرست
&&
تا که ز شادی ما جان نبرد هیچ غم
\\
تیغ عرب برکنیم بر سر ترکان زنیم
&&
چون لطفت برکشد بر خط لولی رقم
\\
خوف مهل در میان بانگ بزن کالامان
&&
عشرت با خوف جان راست نیاید به هم
\\
مهر برآور به جوش وز دل چنگ آن خروش
&&
پر کن از عیش گوش پر کن از می شکم
\\
تا سوی تبریز جان جانب شمس الزمان
&&
آید صافی روان گوید ای من منم
\\
\end{longtable}
\end{center}
