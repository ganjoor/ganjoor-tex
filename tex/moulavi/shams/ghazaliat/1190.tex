\begin{center}
\section*{غزل شماره ۱۱۹۰: ای خفته به یاد یار برخیز}
\label{sec:1190}
\addcontentsline{toc}{section}{\nameref{sec:1190}}
\begin{longtable}{l p{0.5cm} r}
ای خفته به یاد یار برخیز
&&
می‌آید یار غار برخیز
\\
زنهارده خلایق آمد
&&
برخیز تو زینهار برخیز
\\
جان بخش هزار عیسی آمد
&&
ای مرده به مرگ یار برخیز
\\
ای ساقی خوب بنده پرور
&&
از بهر دو سه خمار برخیز
\\
وی داروی صد هزار خسته
&&
نک خسته بی‌قرار برخیز
\\
ای لطف تو دستگیر رنجور
&&
پایم بخلید خار برخیز
\\
ای حسن تو دام جان پاکان
&&
درماند یکی شکار برخیز
\\
خون شد دل و خون به جوش آمد
&&
این جمله روا مدار برخیز
\\
معذورم دار اگر بگفتم
&&
در حالت اضطرار برخیز
\\
ای نرگس مست مست خفته
&&
وی دلبر خوش عذار برخیز
\\
زان چیز که بنده داند و تو
&&
پر کن قدح و بیار برخیز
\\
زان پیش که دل شکسته گردد
&&
ای دوست شکسته وار برخیز
\\
\end{longtable}
\end{center}
