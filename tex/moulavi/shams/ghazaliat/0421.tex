\begin{center}
\section*{غزل شماره ۴۲۱: ساقیا این می از انگور کدامین پشته‌ست}
\label{sec:0421}
\addcontentsline{toc}{section}{\nameref{sec:0421}}
\begin{longtable}{l p{0.5cm} r}
ساقیا این می از انگور کدامین پشته‌ست
&&
که دل و جان حریفان ز خمار آغشته‌ست
\\
خم پیشین بگشا و سر این خم بربند
&&
که چو زهرست نشاط همگان را کشته‌ست
\\
بند این جام جفا جام وفا را برگیر
&&
تا نگویند که ساقی ز وفا برگشته‌ست
\\
درده آن باده اول که مبارک باده‌ست
&&
مگسل آن رشته اول که مبارک رشته‌ست
\\
صد شکوفه ز یکی جرعه بر این خاک ز چیست
&&
تا چه عشق‌ست که اندر دل ما بسرشته‌ست
\\
بر در خانه دل این لگد سخت مزن
&&
هان که ویران شود این خانه دل یک خشته‌ست
\\
باده‌ای ده که بدان باده بلا واگردد
&&
مجلسی ده پر از آن گل که خدایش کشته‌ست
\\
تا همه مست شویم و ز طرب سجده کنیم
&&
پیش نقشی که خدایش به خودی بنوشته‌ست
\\
\end{longtable}
\end{center}
