\begin{center}
\section*{غزل شماره ۱۲۸۳: ندا رسید به عاشق ز عالم رازش}
\label{sec:1283}
\addcontentsline{toc}{section}{\nameref{sec:1283}}
\begin{longtable}{l p{0.5cm} r}
ندا رسید به عاشق ز عالم رازش
&&
که عشق هست براق خدای می‌تازش
\\
تبارک الله در خاکیان چه باد افتاد
&&
چو آب لطف بجوشید ز آتش نازش
\\
گرفت شکل کبوتر ز ماه تا ماهی
&&
ز عشق آنک درآید به چنگل بازش
\\
گرفت چهره عشاق رنگ و سکه زر
&&
ز عشق زرگر ما و ز لذت گازش
\\
در آن هوا که هوا و هوس از او خیزد
&&
چه دید مرغ دل از ما ز چیست پروازش
\\
گهی که مرغ دل ما بماند از پرواز
&&
که بست شهپر او را کی برد انگازش
\\
مگو که غیرت هر لحظه دست می‌خاید
&&
که شرم دار ز یار و ز عشق طنازش
\\
ز غیرتش گله کردم به خنده گفت مرا
&&
که هر چه بند کند او تو را براندازش
\\
\end{longtable}
\end{center}
