\begin{center}
\section*{غزل شماره ۲۱۸۹: بازم صنما چه می‌فریبی تو}
\label{sec:2189}
\addcontentsline{toc}{section}{\nameref{sec:2189}}
\begin{longtable}{l p{0.5cm} r}
بازم صنما چه می‌فریبی تو
&&
بازم به دغا چه می‌فریبی تو
\\
هر لحظه بخوانیم کریمانه
&&
ای دوست مرا چه می‌فریبی تو
\\
عمری تو و عمر بی‌وفا باشد
&&
ما را به وفا چه می‌فریبی تو
\\
دل سیر نمی‌شود به جیحون‌ها
&&
ما را به سقا چه می‌فریبی تو
\\
تاریک شده‌ست چشم بی‌ماهت
&&
ما را به عصا چه می‌فریبی تو
\\
ای دوست دعا وظیفه بنده‌ست
&&
ما را به دعا چه می‌فریبی تو
\\
آن را که مثال امن دادی دی
&&
با خوف و رجا چه می‌فریبی تو
\\
گفتی به قضای حق رضا باید
&&
ما را به قضا چه می‌فریبی تو
\\
چون نیست دواپذیر این دردم
&&
ما را به دوا چه می‌فریبی تو
\\
تنها خوردن چو پیشه کردی خوش
&&
ما را به صلا چه می‌فریبی تو
\\
چون چنگ نشاط ما شکستی خرد
&&
ما را به سه تا چه می‌فریبی تو
\\
ما را بی ما چه می‌نوازی تو
&&
ما را با ما چه می‌فریبی تو
\\
ای بسته کمر به پیش تو جانم
&&
ما را به قبا چه می‌فریبی تو
\\
خاموش که غیر تو نمی‌خواهیم
&&
ما را به عطا چه می‌فریبی تو
\\
\end{longtable}
\end{center}
