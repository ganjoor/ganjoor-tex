\begin{center}
\section*{غزل شماره ۱۹۰۱: ز زخم دف کفم بدرید ای جان}
\label{sec:1901}
\addcontentsline{toc}{section}{\nameref{sec:1901}}
\begin{longtable}{l p{0.5cm} r}
ز زخم دف کفم بدرید ای جان
&&
چه بستی کیسه را دستی بجنبان
\\
گشادی کن بجنب آخر نه سنگی
&&
نه سنگی هم گشاید آب حیوان
\\
مروت را مگر سیلاب برده‌ست
&&
که پیدا نیست گرد او به میدان
\\
درافکن کهنه‌ای گر زر نداری
&&
تو را جز ریش کهنه نیست درمان
\\
چو دستت بسته و ریشت گشاده‌ست
&&
بجنبان ریش را ای ریش جنبان
\\
گلو بگرفت و آوازم ز نعره
&&
مگر بسته است راه گوش اخوان
\\
اگر راه است آبی را در این ناو
&&
چرا چرخی و سنگی نیست گردان
\\
وگر این سنگ گردان است کو آرد
&&
زهی مهمانی بی‌آب و بی‌نان
\\
به طیبت گفتم این نکته مرنجید
&&
مدارید از مزح خاطر پریشان
\\
گلو مخراش و زیر لب بخوانش
&&
دهانت پر کند از در و مرجان
\\
مسلم دان خدا را خوان نهادن
&&
خمش کن این کرم را نیست پایان
\\
\end{longtable}
\end{center}
