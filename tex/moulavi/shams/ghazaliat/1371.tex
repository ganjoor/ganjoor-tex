\begin{center}
\section*{غزل شماره ۱۳۷۱: ای عاشقان ای عاشقان پیمانه را گم کرده‌ام}
\label{sec:1371}
\addcontentsline{toc}{section}{\nameref{sec:1371}}
\begin{longtable}{l p{0.5cm} r}
ای عاشقان ای عاشقان پیمانه را گم کرده‌ام
&&
زان می که در پیمانه‌ها اندرنگنجد خورده‌ام
\\
مستم ز خمر من لدن رو محتسب را غمز کن
&&
مر محتسب را و تو را هم چاشنی آورده‌ام
\\
ای پادشاه صادقان چون من منافق دیده‌ای
&&
با زندگانت زنده‌ام با مردگانت مرده‌ام
\\
با دلبران و گلرخان چون گلبنان بشکفته‌ام
&&
با منکران دی صفت همچون خزان افسرده‌ام
\\
ای نان طلب در من نگر والله که مستم بی‌خبر
&&
من گرد خنبی گشته‌ام من شیره‌ای افشرده‌ام
\\
مستم ولی از روی او غرقم ولی در جوی او
&&
از قند و از گلزار او چون گلشکر پرورده‌ام
\\
روزی که عکس روی او بر روی زرد من فتد
&&
ماهی شوم رومی رخی گر زنگی نوبرده‌ام
\\
در جام می آویختم اندیشه را خون ریختم
&&
با یار خود آمیختم زیرا درون پرده‌ام
\\
آویختم اندیشه را کاندیشه هشیاری کند
&&
ز اندیشه بیزاری کنم ز اندیشه‌ها پژمرده‌ام
\\
دوران کنون دوران من گردون کنون حیران من
&&
در لامکان سیران من فرمان ز قان آورده‌ام
\\
در جسم من جانی دگر در جان من قانی دگر
&&
با آن من آنی دگر زیرا به آن پی برده‌ام
\\
گر گویدم بی‌گاه شد رو رو که وقت راه شد
&&
گویم که این با زنده گو من جان به حق بسپرده‌ام
\\
خامش که بلبل باز را گفتا چه خامش کرده‌ای
&&
گفتا خموشی را مبین در صید شه صدمرده‌ام
\\
\end{longtable}
\end{center}
