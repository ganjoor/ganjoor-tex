\begin{center}
\section*{غزل شماره ۴۱۳: من نشستم ز طلب وین دل پیچان ننشست}
\label{sec:0413}
\addcontentsline{toc}{section}{\nameref{sec:0413}}
\begin{longtable}{l p{0.5cm} r}
من نشستم ز طلب وین دل پیچان ننشست
&&
همه رفتند و نشستند و دمی جان ننشست
\\
هر کی استاد به کاری بنشست آخر کار
&&
کار آن دارد آن کز طلب آن ننشست
\\
هر کی او نعره تسبیح جماد تو شنید
&&
تا نبردش به سراپرده سبحان ننشست
\\
تا سلیمان به جهان مهر هوایت ننمود
&&
بر سر اوج هوا تخت سلیمان ننشست
\\
هر کی تشویش سر زلف پریشان تو دید
&&
تا ابد از دل او فکر پریشان ننشست
\\
هر کی در خواب خیال لب خندان تو دید
&&
خواب از او رفت و خیال لب خندان ننشست
\\
ترشی‌های تو صفرای رهی را ننشاند
&&
وز علاج سر سودای فراوان ننشست
\\
هر که را بوی گلستان وصال تو رسید
&&
همچنین رقص کنان تا به گلستان ننشست
\\
\end{longtable}
\end{center}
