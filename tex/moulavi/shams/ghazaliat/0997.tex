\begin{center}
\section*{غزل شماره ۹۹۷: پیرهن یوسف و بو می‌رسد}
\label{sec:0997}
\addcontentsline{toc}{section}{\nameref{sec:0997}}
\begin{longtable}{l p{0.5cm} r}
پیرهن یوسف و بو می‌رسد
&&
در پی این هر دو خود او می‌رسد
\\
بوی می لعل بشارت دهد
&&
کز پی من جام و کدو می‌رسد
\\
نفس اناالحق تو منصور گشت
&&
نور حقش توی به تو می‌رسد
\\
نیست زیان هیچ ز سنگ آب را
&&
سنگ بلاها به سبو می‌رسد
\\
آب حیاتست ورای ضمیر
&&
جوی بکن کآب به جو می‌رسد
\\
آب بزن بر حسد آتشین
&&
باد در این خاک از او می‌رسد
\\
عشق و خرد خانه درون جنگیند
&&
عربده هر لحظه به کو می‌رسد
\\
هر چه دهد عاشق از رخت و بخت
&&
عاقبت آن جمله بدو می‌رسد
\\
گر چه بسی برد ز شوهر عروس
&&
او و جهازش نه به شو می‌رسد
\\
مایده‌ای خواستی از آسمان
&&
خیز ز خود دست بشو می‌رسد
\\
مژده ده ای عشق که از شمس دین
&&
از تبریز آیت نو می‌رسد
\\
\end{longtable}
\end{center}
