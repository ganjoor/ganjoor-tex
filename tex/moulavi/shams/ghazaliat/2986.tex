\begin{center}
\section*{غزل شماره ۲۹۸۶: ای عشق کز قدیم تو با ما یگانه‌ای}
\label{sec:2986}
\addcontentsline{toc}{section}{\nameref{sec:2986}}
\begin{longtable}{l p{0.5cm} r}
ای عشق کز قدیم تو با ما یگانه‌ای
&&
یک یک بگو تو راز چو از عین خانه‌ای
\\
از بیم آتش تو زبان را ببسته‌ایم
&&
تا خود چه آتشی تو و یا چه زبانه‌ای
\\
هر دم خرابیی است ز تو شهر عقل را
&&
باد چراغ عقلی و باده مغانه‌ای
\\
یا دوست دوستی تو و یا نیک دشمنی
&&
یا در میان هر دو تو شکل میانه‌ای
\\
گویند عاقلان دم عاشق فسانه‌ای است
&&
شب روز کن چرایی اگر تو فسانه‌ای
\\
ای آنک خوبی تو نشانید فتنه‌ها
&&
عشق تو است فتنه و تو خود نشانه‌ای
\\
ای شاه شاه و مفخر تبریز شمس دین
&&
نور زمینیان و جمال زمانه‌ای
\\
\end{longtable}
\end{center}
