\begin{center}
\section*{غزل شماره ۱۷۶۳: ما که باده ز دست یار خوریم}
\label{sec:1763}
\addcontentsline{toc}{section}{\nameref{sec:1763}}
\begin{longtable}{l p{0.5cm} r}
ما که باده ز دست یار خوریم
&&
کی چو اشتر گیاه و خار خوریم
\\
ایمنیم از خمار مرگ ایرا
&&
می باقی بی‌خمار خوریم
\\
جام مردان بیار تا کامروز
&&
بی‌محابا و مردوار خوریم
\\
به دم ناشمرده زنده شویم
&&
اندر آن دم که بی‌شمار خوریم
\\
ساقیا پای دار تا ز کفت
&&
می سرجوش پایدار خوریم
\\
پی این شیر مست می پوییم
&&
تا کباب از دل شکار خوریم
\\
زان دیاریم کز حدث پاک است
&&
روزی پاک از آن دیار خوریم
\\
نه چو کرکس اسیر مرداریم
&&
نه چو لک لک ز حرص مار خوریم
\\
\end{longtable}
\end{center}
