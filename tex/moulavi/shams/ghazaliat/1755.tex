\begin{center}
\section*{غزل شماره ۱۷۵۵: در طریقت دو صد کمین دارم}
\label{sec:1755}
\addcontentsline{toc}{section}{\nameref{sec:1755}}
\begin{longtable}{l p{0.5cm} r}
در طریقت دو صد کمین دارم
&&
لیک صد چشم خرده بین دارم
\\
این نشان‌ها که بر رخم پیداست
&&
دانک از شاه همنشین دارم
\\
آن یکی گنج کز جهان بیش است
&&
در دل و جان خود دفین دارم
\\
ظلمت شک جای من بادا
&&
گر از آن رو سر یقین دارم
\\
من نهانی ز جبرئیل امین
&&
جبرئیل دگر امین دارم
\\
نقش چین مر مرا چه کار آید
&&
چونک بر رخ ز عشق چین دارم
\\
اسپ اقبال را ببرم پی
&&
زانک بر پشت عشق زین دارم
\\
پای دار است جان من در عشق
&&
چونک پاهای آهنین دارم
\\
از دمم بوی باغ می آید
&&
کز درون باغ و یاسمین دارم
\\
از فرح پایم از زمین دور است
&&
چونک در لامکان زمین دارم
\\
رو به تبریز شرح این بطلب
&&
زانک من این ز شمس دین دارم
\\
\end{longtable}
\end{center}
