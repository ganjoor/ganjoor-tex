\begin{center}
\section*{غزل شماره ۳۱۳۲: خواهیم یارا کامشب نخسپی}
\label{sec:3132}
\addcontentsline{toc}{section}{\nameref{sec:3132}}
\begin{longtable}{l p{0.5cm} r}
خواهیم یارا کامشب نخسپی
&&
حق خدا را کامشب نخسپی
\\
چون سرو و سوسن تا روز روشن
&&
خوبیم و زیبا کامشب نخسپی
\\
یار موافق تا صبح صادق
&&
شاهی و مولا کامشب نخسپی
\\
ای ماه پاره همچون ستاره
&&
باشی به بالا کامشب نخسپی
\\
از حسن رویت و از لطف مویت
&&
خواهد ثریا کامشب نخسپی
\\
چون دید ما را مست تو یارا
&&
نالید سرنا کامشب نخسپی
\\
چون روز لالا دارد علالا
&&
کوری لالا کامشب نخسپی
\\
در جمع مستان با زیردستان
&&
بگریست صهبا کامشب نخسپی
\\
قومی ز خویشان گشته پریشان
&&
بهر تو تنها کامشب نخسپی
\\
\end{longtable}
\end{center}
