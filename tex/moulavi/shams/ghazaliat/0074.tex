\begin{center}
\section*{غزل شماره ۷۴: گر زان که نه‌ای طالب جوینده شوی با ما}
\label{sec:0074}
\addcontentsline{toc}{section}{\nameref{sec:0074}}
\begin{longtable}{l p{0.5cm} r}
گر زان که نه‌ای طالب جوینده شوی با ما
&&
ور زان که نه‌ای مطرب گوینده شوی با ما
\\
گر زان که تو قارونی در عشق شوی مفلس
&&
ور زان که خداوندی هم بنده شوی با ما
\\
یک شمع از این مجلس صد شمع بگیراند
&&
گر مرده‌ای ور زنده هم زنده شوی با ما
\\
پاهای تو بگشاید روشن به تو بنماید
&&
تا تو همه تن چون گل در خنده شوی با ما
\\
در ژنده درآ یک دم تا زنده دلان بینی
&&
اطلس به دراندازی در ژنده شوی با ما
\\
چون دانه شد افکنده بررست و درختی شد
&&
این رمز چو دریابی افکنده شوی با ما
\\
شمس الحق تبریزی با غنچه دل گوید
&&
چون باز شود چشمت بیننده شوی با ما
\\
\end{longtable}
\end{center}
