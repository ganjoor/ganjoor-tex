\begin{center}
\section*{غزل شماره ۲۶۷۹: ز ما برگشتی و با گل فتادی}
\label{sec:2679}
\addcontentsline{toc}{section}{\nameref{sec:2679}}
\begin{longtable}{l p{0.5cm} r}
ز ما برگشتی و با گل فتادی
&&
دو چشم خویش سوی گل گشادی
\\
ز شرم روی ما گل از تو بگریخت
&&
ز گل واگشتی این جا سر نهادی
\\
نهادی سر که پای من ببوسی
&&
نیابی بوسه گل را بوسه دادی
\\
بدان لب‌ها که بوی گل گرفته‌ست
&&
نیابی بوسه گر چه اوستادی
\\
برای رفع بویش این دو لب را
&&
همی‌مالم به خاکت من ز شادی
\\
کجا بردارم این لب از تو ای خاک
&&
ولی فتنه تویی گل را تو زادی
\\
تو آن خاکی که از حق لطف دزدی
&&
تو دزدی و مریدی و مرادی
\\
\end{longtable}
\end{center}
