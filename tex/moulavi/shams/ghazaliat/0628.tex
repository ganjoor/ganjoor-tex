\begin{center}
\section*{غزل شماره ۶۲۸: ای دوست شکر بهتر یا آنک شکر سازد}
\label{sec:0628}
\addcontentsline{toc}{section}{\nameref{sec:0628}}
\begin{longtable}{l p{0.5cm} r}
ای دوست شکر بهتر یا آنک شکر سازد
&&
خوبی قمر بهتر یا آنک قمر سازد
\\
ای باغ توی خوشتر یا گلشن گل در تو
&&
یا آنک برآرد گل صد نرگس تر سازد
\\
ای عقل تو به باشی در دانش و در بینش
&&
یا آنک به هر لحظه صد عقل و نظر سازد
\\
ای عشق اگر چه تو آشفته و پرتابی
&&
چیزیست که از آتش بر عشق کمر سازد
\\
بیخود شده آنم سرگشته و حیرانم
&&
گاهیم بسوزد پر گاهی سر و پر سازد
\\
دریای دل از لطفش پرخسرو و پرشیرین
&&
وز قطره اندیشه صد گونه گهر سازد
\\
آن جمله گهرها را اندرشکند در عشق
&&
وان عشق عجایب را هم چیز دگر سازد
\\
شمس الحق تبریزی چون شمس دل ما را
&&
در فعل کند تیغی در ذات سپر سازد
\\
\end{longtable}
\end{center}
