\begin{center}
\section*{غزل شماره ۲۴۲۲: رخ نفسی بر رخ این مست نه}
\label{sec:2422}
\addcontentsline{toc}{section}{\nameref{sec:2422}}
\begin{longtable}{l p{0.5cm} r}
رخ نفسی بر رخ این مست نه
&&
جنگ و جفا را نفسی پست نه
\\
سیم اگر نیست به دست آورم
&&
باده چون زر تو بر این دست نه
\\
ای تو گشاده در هفت آسمان
&&
دست کرم بر دل پابست نه
\\
پیشکشم نیست به جز نیستی
&&
نیستیم را تو لقب هست نه
\\
هم شکننده تو هم اشکسته بند
&&
مرهم جان بر سر اشکست نه
\\
مهر بر آن شکر و پسته منه
&&
مهر بر این چاکر پیوست نه
\\
گفته امت ای دل پنجاه بار
&&
صید مکن پای در این شست نه
\\
\end{longtable}
\end{center}
