\begin{center}
\section*{غزل شماره ۱۰۴۹: صد بار بگفتمت نگهدار}
\label{sec:1049}
\addcontentsline{toc}{section}{\nameref{sec:1049}}
\begin{longtable}{l p{0.5cm} r}
صد بار بگفتمت نگهدار
&&
در خشم و ستیزه پا میفشار
\\
بر چنگ وفا و مهربانی
&&
گر زخمه زنی بزن به هنجار
\\
دانی تو یقین و چون ندانی
&&
کز زخمه سخت بسکلد یار
\\
می‌بخش و مخسب کاین نه نیکوست
&&
ما خفته خراب و فتنه بیدار
\\
می‌گویم و می‌کنم نصیحت
&&
من خشک دماغ و گفت و تکرار
\\
می‌خندد بر نصیحت من
&&
آن چشم خمار یار خمار
\\
می‌گوید چشم او به تسخر
&&
خوش می‌گویی بگو دگربار
\\
از تو بترم اگر ننوشم
&&
پوشیده نصیحت تو طرار
\\
استیزه گرست و لاابالیست
&&
کی عشوه خورد حریف خون خوار
\\
خامش کن و از دیش مترسان
&&
کز باغ خداست این سمن زار
\\
خاموش که بی‌بهار سبزست
&&
بی‌سبلت مهر جان و آذار
\\
\end{longtable}
\end{center}
