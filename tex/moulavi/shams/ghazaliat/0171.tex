\begin{center}
\section*{غزل شماره ۱۷۱: چون نمایی آن رخ گلرنگ را}
\label{sec:0171}
\addcontentsline{toc}{section}{\nameref{sec:0171}}
\begin{longtable}{l p{0.5cm} r}
چون نمایی آن رخ گلرنگ را
&&
از طرب در چرخ آری سنگ را
\\
بار دیگر سر برون کن از حجاب
&&
از برای عاشقان دنگ را
\\
تا که دانش گم کند مر راه را
&&
تا که عاقل بشکند فرهنگ را
\\
تا که آب از عکس تو گوهر شود
&&
تا که آتش واهلد مر جنگ را
\\
من نخواهم ماه را با حسن تو
&&
وان دو سه قندیلک آونگ را
\\
من نگویم آینه با روی تو
&&
آسمان کهنه پرزنگ را
\\
دردمیدی و آفریدی باز تو
&&
شکل دیگر این جهان تنگ را
\\
در هوای چشم چون مریخ او
&&
ساز ده ای زهره باز آن چنگ را
\\
\end{longtable}
\end{center}
