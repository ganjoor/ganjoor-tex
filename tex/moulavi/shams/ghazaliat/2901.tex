\begin{center}
\section*{غزل شماره ۲۹۰۱: فارغم گر گشت دل آواره‌ای}
\label{sec:2901}
\addcontentsline{toc}{section}{\nameref{sec:2901}}
\begin{longtable}{l p{0.5cm} r}
فارغم گر گشت دل آواره‌ای
&&
از جهان تا کم بود غمخواره‌ای
\\
آفتاب عشق تو تابنده باد
&&
تا بریزد هر کجا استاره‌ای
\\
آفتابی کو به کوه طور تافت
&&
پاره گشت و لعل شد هر پاره‌ای
\\
تابشش بر چادر مریم رسید
&&
طفل گویا گشت در گهواره‌ای
\\
هر کی او منکر شود خورشید را
&&
کور اصلی را نباشد چاره‌ای
\\
چون عصای عشق او بر دل بزد
&&
صد هزاران چشمه بین از خاره‌ای
\\
چشم بد گر چه که آن چشم من است
&&
دور بادا از چنین رخساره‌ای
\\
صد دکان مکر در بازار عشق
&&
این چنین در بست از مکاره‌ای
\\
شمس تبریزی به پیش چشم تو
&&
حلقه حلقه هر کجا سحاره‌ای
\\
\end{longtable}
\end{center}
