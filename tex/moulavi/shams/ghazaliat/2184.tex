\begin{center}
\section*{غزل شماره ۲۱۸۴: بیا ای رونق گلزار از این سو}
\label{sec:2184}
\addcontentsline{toc}{section}{\nameref{sec:2184}}
\begin{longtable}{l p{0.5cm} r}
بیا ای رونق گلزار از این سو
&&
از آن شکر یکی قنطار از این سو
\\
یکی بوسه قضاگردان جانت
&&
از آن دو لعل شکربار از این سو
\\
از آن روزن فروکن سر چو مهتاب
&&
وزان گلشن یکی گلزار از این سو
\\
کباب و می از این سو دود از آن سو
&&
درخت خار از آن سو یار از این سو
\\
تعب تن راست لایق راح دل را
&&
منه رنج تن سگسار از این سو
\\
سلیمانا سوی بلقیس بگذر
&&
که آمد هدهد طیار از این سو
\\
به منقارش یکی پرنور نامه
&&
نموده صد هزار اسرار از این سو
\\
مخور تنها که تنها خوش نباشد
&&
یکی ساغر از آن خمار از این سو
\\
بدن تنهاخور آمد روح مؤثر
&&
که جان هدیه کند ایثار از این سو
\\
سقاهم می‌دهد ساغر پیاپی
&&
به تو ای ساقی ابرار از این سو
\\
به هر دو دست گیرش تا نریزی
&&
قدح پر است هین هشدار از این سو
\\
بیا که خرقه‌ها جمله گرو شد
&&
ز تو ای شاه خوش دستار از این سو
\\
برهنه شو ز حرف و بحر در رو
&&
چو بانگ بحر دان گفتار از این سو
\\
\end{longtable}
\end{center}
