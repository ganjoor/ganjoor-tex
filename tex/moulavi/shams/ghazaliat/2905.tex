\begin{center}
\section*{غزل شماره ۲۹۰۵: اندرآ در خانه یارا ساعتی}
\label{sec:2905}
\addcontentsline{toc}{section}{\nameref{sec:2905}}
\begin{longtable}{l p{0.5cm} r}
اندرآ در خانه یارا ساعتی
&&
تازه کن این جان ما را ساعتی
\\
این حریفان را بخندان لحظه‌ای
&&
مجلس ما را بیارا ساعتی
\\
تا ببیند آسمان در نیم شب
&&
آفتاب آشکارا ساعتی
\\
تا ز قونیه بتابد نور عشق
&&
تا سمرقند و بخارا ساعتی
\\
روز کن شب را به یک دم همچو صبح
&&
بی درنگ و بی‌مدارا ساعتی
\\
تا ز سینه برزند آن آفتاب
&&
همچو آب از سنگ خارا ساعتی
\\
تا ز دارالملک دل برهم زند
&&
ملک نوشروان و دارا ساعتی
\\
\end{longtable}
\end{center}
