\begin{center}
\section*{غزل شماره ۲۳۵۹: آن سفره بیار و در میان نه}
\label{sec:2359}
\addcontentsline{toc}{section}{\nameref{sec:2359}}
\begin{longtable}{l p{0.5cm} r}
آن سفره بیار و در میان نه
&&
و آن کاسه به پیش عاشقان نه
\\
انبوه بریز نان که زشت است
&&
کآواز دهد کسی که نان نه
\\
تن را چو بنان شکار کردی
&&
جان را برگیر و پیش جان نه
\\
امروز قیامت تو برخاست
&&
برخیز قدم بر آسمان نه
\\
از آتش عشق نردبان ساز
&&
بر گنبد چرخ نردبان نه
\\
ای زهره ز چشم‌های هندو
&&
ترکانه تو تیر در کمان نه
\\
گر سینه زیان کند ز زخمت
&&
زخمی دیگر بر آن زیان نه
\\
چون نکته ز راه چشم گویی
&&
ما را همه مهر بر دهان نه
\\
ای اشک چو رفتی از در چشم
&&
آن جا رو و سر بر آستان نه
\\
\end{longtable}
\end{center}
