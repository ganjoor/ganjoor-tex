\begin{center}
\section*{غزل شماره ۲۰۰۷: شاه ما باری برای کاهلان}
\label{sec:2007}
\addcontentsline{toc}{section}{\nameref{sec:2007}}
\begin{longtable}{l p{0.5cm} r}
شاه ما باری برای کاهلان
&&
گنج می‌بخشد به هر دم رایگان
\\
الصلا یاران به سوی تخت شاه
&&
گنج بی‌رنج است و سود بی‌زیان
\\
چشم دل داند چه دید از کحل او
&&
نور و رحمت تا به هفتم آسمان
\\
خود چه باشد پیش او هفت آسمان
&&
بر مثال هفت پایه نردبان
\\
ای به صورت خردتر از ذره‌ای
&&
وی به معنی تو جهان اندر جهان
\\
ای خمیده چون کمان از غم ببین
&&
صد هزاران صف شکسته زین کمان
\\
در نشان جویی تو گشته چارچشم
&&
وآنگه اندر کنج چشمت صد نشان
\\
هر نشانی چون رقیب نیکخواه
&&
می‌برندت تا به حضرت کشکشان
\\
\end{longtable}
\end{center}
