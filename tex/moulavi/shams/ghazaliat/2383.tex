\begin{center}
\section*{غزل شماره ۲۳۸۳: عشق تو از بس کشش جان آمده}
\label{sec:2383}
\addcontentsline{toc}{section}{\nameref{sec:2383}}
\begin{longtable}{l p{0.5cm} r}
عشق تو از بس کشش جان آمده
&&
کشتگانت شاد و خندان آمده
\\
جان شکرخای است لیکن از توش
&&
شکری دیگر به دندان آمده
\\
دوش دیدم صورت دل را چنانک
&&
باز خوش بر دست سلطان آمده
\\
صید کرده جان هر مشتاق را
&&
پر پرخون سوی جانان آمده
\\
جمله جان‌ها سوی تو آید بود
&&
یک جوی زر جانب کان آمده
\\
گفتمش از عاشقان این خون ز چیست
&&
ای تو از عشاق و رندان آمده
\\
گفت خون باشد زبان عاشقی
&&
عشق را خون است برهان آمده
\\
بوی مشک و بوی ریحان لطف ماست
&&
راست گویم نور یزدان آمده
\\
درد درد شمس تبریزی مرا
&&
لحظه لحظه گنج درمان آمده
\\
\end{longtable}
\end{center}
