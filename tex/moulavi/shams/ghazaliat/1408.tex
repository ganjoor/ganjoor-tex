\begin{center}
\section*{غزل شماره ۱۴۰۸: تا به کی ای شکر چو تن بی‌دل و جان فغان کنم}
\label{sec:1408}
\addcontentsline{toc}{section}{\nameref{sec:1408}}
\begin{longtable}{l p{0.5cm} r}
تا به کی ای شکر چو تن بی‌دل و جان فغان کنم
&&
چند ز برگ ریز غم زرد شوم خزان کنم
\\
از غم و اندهان من سوخت درون جان من
&&
جمله فروغ آتشین تا به کیش نهان کنم
\\
چند ز دوست دشمنی جان شکنی و تن زنی
&&
چند من شکسته دل نوحه تن به جان کنم
\\
مؤمن عشقم ای صنم نعره عشق می زنم
&&
همچو اسیرکان ز غم تا به کی الامان کنم
\\
چونک خیال تو سحر سوی من آید ای قمر
&&
چون گذرد ز موج خون خاصه که خون فشان کنم
\\
سنگ شد آب از غمم آه نه سنگ و آهنم
&&
کآتش روید از تنم چونک حدیث آن کنم
\\
ای تبریز شمس دین با تو قرین و چون قرین
&&
دور قمر اگر هله با تو یکی قران کنم
\\
\end{longtable}
\end{center}
