\begin{center}
\section*{غزل شماره ۲۰۱۵: فقر را در خواب دیدم دوش من}
\label{sec:2015}
\addcontentsline{toc}{section}{\nameref{sec:2015}}
\begin{longtable}{l p{0.5cm} r}
فقر را در خواب دیدم دوش من
&&
گشتم از خوبی او بی‌هوش من
\\
از جمال و از کمال لطف فقر
&&
تا سحرگه بوده‌ام مدهوش من
\\
فقر را دیدم مثال کان لعل
&&
تا ز رنگش گشتم اطلس پوش من
\\
بس شنیدم های و هوی عاشقان
&&
بس شنیدم بانگ نوشانوش من
\\
حلقه‌ای دیدم همه سرمست فقر
&&
حلقه او دیدم اندر گوش من
\\
بس بدیدم نقش‌ها در نور فقر
&&
بس بدیدم نقش جان در روش من
\\
از میان جان ما صد جوش خاست
&&
چون بدیدم بحر را در جوش من
\\
صد هزاران نعره می‌زد آسمان
&&
ای غلام همچنان چاووش من
\\
\end{longtable}
\end{center}
