\begin{center}
\section*{غزل شماره ۱۳۳۶: حلقه دل زدم شبی در هوس سلام دل}
\label{sec:1336}
\addcontentsline{toc}{section}{\nameref{sec:1336}}
\begin{longtable}{l p{0.5cm} r}
حلقه دل زدم شبی در هوس سلام دل
&&
بانگ رسید کیست آن گفتم من غلام دل
\\
شعله نور آن قمر می‌زد از شکاف در
&&
بر دل و چشم رهگذر از بر نیک نام دل
\\
موج ز نور روی دل پر شده بود کوی دل
&&
کوزه آفتاب و مه گشته کمینه جام دل
\\
عقل کل ار سری کند با دل چاکری کند
&&
گردن عقل و صد چو او بسته به بند دام دل
\\
رفته به چرخ ولوله کون گرفته مشغله
&&
خلق گسسته سلسله از طرف پیام دل
\\
نور گرفته از برش کرسی و عرش اکبرش
&&
روح نشسته بر درش می‌نگرد به بام دل
\\
نیست قلندر از بشر نک به تو گفت مختصر
&&
جمله نظر بود نظر در خمشی کلام دل
\\
جمله کون مست دل گشته زبون به دست دل
&&
مرحله‌های نه فلک هست یقین دو گام دل
\\
\end{longtable}
\end{center}
