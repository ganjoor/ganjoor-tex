\begin{center}
\section*{غزل شماره ۱۵۱۴: خداوندا مده آن یار را غم}
\label{sec:1514}
\addcontentsline{toc}{section}{\nameref{sec:1514}}
\begin{longtable}{l p{0.5cm} r}
خداوندا مده آن یار را غم
&&
مبادا قامت آن سرو را خم
\\
تو می دانی که جان باغ ما اوست
&&
مبادا سرو جان از باغ ما کم
\\
همیشه تازه و سرسبز دارش
&&
بر او افشان کرامت‌ها دمادم
\\
معظم دارش اندر دین و دنیا
&&
به حق حرمت اسمای اعظم
\\
وجودش در بنی آدم غریب است
&&
بدو صد فخر دارد جان آدم
\\
مخلد دار او را همچو جنت
&&
که او جنات جنات است مبهم
\\
ز رنج اندرون و رنج بیرون
&&
معافش دار یا رب و مسلم
\\
جهان شاد است وز او صد شکر دارد
&&
که عیسی شکرها دارد ز مریم
\\
دعاهایی که آن در لب نیاید
&&
که بر اجزای روح است آن مقسم
\\
مجاب و مستجابش کن پی او
&&
که تو داناتری والله اعلم
\\
\end{longtable}
\end{center}
