\begin{center}
\section*{غزل شماره ۹۷۷: عید بر عاشقان مبارک باد}
\label{sec:0977}
\addcontentsline{toc}{section}{\nameref{sec:0977}}
\begin{longtable}{l p{0.5cm} r}
عید بر عاشقان مبارک باد
&&
عاشقان عیدتان مبارک باد
\\
عید ار بوی جان ما دارد
&&
در جهان همچو جان مبارک باد
\\
بر تو ای ماه آسمان و زمین
&&
تا به هفت آسمان مبارک باد
\\
عید آمد به کف نشان وصال
&&
عاشقان این نشان مبارک باد
\\
روزه مگشای جز به قند لبش
&&
قند او در دهان مبارک باد
\\
عید بنوشت بر کنار لبش
&&
کاین می بی‌کران مبارک باد
\\
عید آمد که ای سبک روحان
&&
رطل‌های گران مبارک باد
\\
چند پنهان خوری صلاح الدین
&&
بوسه‌های نهان مبارک باد
\\
گر نصیبی به من دهی گویم
&&
بر من و بر فلان مبارک باد
\\
\end{longtable}
\end{center}
