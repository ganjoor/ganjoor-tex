\begin{center}
\section*{غزل شماره ۸۲۱: خنده از لطفت حکایت می‌کند}
\label{sec:0821}
\addcontentsline{toc}{section}{\nameref{sec:0821}}
\begin{longtable}{l p{0.5cm} r}
خنده از لطفت حکایت می‌کند
&&
ناله از قهرت شکایت می‌کند
\\
این دو پیغام مخالف در جهان
&&
از یکی دلبر روایت می‌کند
\\
غافلی را لطف بفریبد چنان
&&
قهر نندیشد جنایت می‌کند
\\
وان یکی را قهر نومیدی دهد
&&
یأس کلی را رعایت می‌کند
\\
عشق مانند شفیعی مشفقی
&&
این دو گمره را حمایت می‌کند
\\
شکرها داریم زین عشق ای خدا
&&
لطف‌های بی‌نهایت می‌کند
\\
هر چه ما در شکر تقصیری کنیم
&&
عشق کفران را کفایت می‌کند
\\
کوثر است این عشق یا آب حیات
&&
عمر را بی‌حد و غایت می‌کند
\\
در میان مجرم و حق چون رسول
&&
بس دوادو بس سعایت می‌کند
\\
بس کن آیت آیت این را برمخوان
&&
عشق خود تفسیر آیت می‌کند
\\
\end{longtable}
\end{center}
