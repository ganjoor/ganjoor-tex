\begin{center}
\section*{غزل شماره ۲۹۳۶: ای نوبهار خندان از لامکان رسیدی}
\label{sec:2936}
\addcontentsline{toc}{section}{\nameref{sec:2936}}
\begin{longtable}{l p{0.5cm} r}
ای نوبهار خندان از لامکان رسیدی
&&
چیزی بیار مانی از یار ما چه دیدی
\\
خندان و تازه رویی سرسبز و مشک بویی
&&
همرنگ یار مایی یا رنگ از او خریدی
\\
ای فضل خوش چو جانی وز دیده‌ها نهانی
&&
اندر اثر پدیدی در ذات ناپدیدی
\\
ای گل چرا نخندی کز هجر بازرستی
&&
ای ابر چون نگریی کز یار خود بریدی
\\
ای گل چمن بیارا می‌خند آشکارا
&&
زیرا سه ماه پنهان در خار می‌دویدی
\\
ای باغ خوش بپرور این نورسیدگان را
&&
کاحوال آمدنشان از رعد می‌شنیدی
\\
ای باد شاخه‌ها را در رقص اندرآور
&&
بر یاد آن که روزی بر وصل می‌وزیدی
\\
بنگر بدین درختان چون جمع نیکبختان
&&
شادند ای بنفشه از غم چرا خمیدی
\\
سوسن به غنچه گوید هر چند بسته چشمی
&&
چشمت گشاده گردد کز بخت در مزیدی
\\
\end{longtable}
\end{center}
