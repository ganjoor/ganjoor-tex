\begin{center}
\section*{غزل شماره ۱۱۸: بنمود وفا از این جا}
\label{sec:0118}
\addcontentsline{toc}{section}{\nameref{sec:0118}}
\begin{longtable}{l p{0.5cm} r}
بنمود وفا از این جا
&&
هرگز نرویم ما از این جا
\\
این جا مدد حیات جانست
&&
ذوقست دو چشم را از این جا
\\
این جاست که پا به گل فرورفت
&&
چون برگیریم پا از این جا
\\
این جا به خدا که دل نهادیم
&&
کس را مبر ای خدا از این جا
\\
این جاست که مرگ ره ندارد
&&
مرگست بدن جدا از این جا
\\
زین جای برآمدی چو خورشید
&&
روشن کردی مرا از این جا
\\
جان خرم و شاد و تازه گردد
&&
زین جا یابد بقا از این جا
\\
یک بار دگر حجاب بردار
&&
یک بار دگر برآ از این جا
\\
این جاست شراب لایزالی
&&
درریز تو ساقیا از این جا
\\
این چشمه آب زندگانیست
&&
مشکی پر کن سقا از این جا
\\
این جا پر و بال یافت دل‌ها
&&
بگرفت خرد هوا از این جا
\\
\end{longtable}
\end{center}
