\begin{center}
\section*{غزل شماره ۲۱۱۱: بانگ برآمد ز خرابات من}
\label{sec:2111}
\addcontentsline{toc}{section}{\nameref{sec:2111}}
\begin{longtable}{l p{0.5cm} r}
بانگ برآمد ز خرابات من
&&
یار درآمد به مراعات من
\\
تا که بدیدم مه بی‌حد او
&&
رفت ز حد ذوق مناجات من
\\
موسی جانم به که طور رفت
&&
آمد هنگام ملاقات من
\\
طور ندا کرد که آن خسته کیست
&&
کآمد سرمست به میقات من
\\
این نفس روشن چون برق چیست
&&
پر شده تا سقف سماوات من
\\
این دل آن عاشق مستان ماست
&&
رسته ز هجران و ز آفات من
\\
آمده با سوز و هزاران نیاز
&&
بر طمع لطف و مکافات من
\\
پیشتر آ پیشتر آ و ببین
&&
خلعت و تشریف و مکافات من
\\
نفی شدی در طلب وصل من
&&
عمر ابد گیر ز اثبات من
\\
از خم توحید بخور جام می
&&
مست شو این است کرامات من
\\
پهلوی شه آمده‌ای مات شو
&&
مات منی مات منی مات من
\\
بس کن ای دل چو شدی مات شه
&&
چند ز هیهای و ز هیهات من
\\
\end{longtable}
\end{center}
