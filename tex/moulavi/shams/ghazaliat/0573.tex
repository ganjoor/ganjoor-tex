\begin{center}
\section*{غزل شماره ۵۷۳: برآمد بر شجر طوطی که تا خطبه شکر گوید}
\label{sec:0573}
\addcontentsline{toc}{section}{\nameref{sec:0573}}
\begin{longtable}{l p{0.5cm} r}
برآمد بر شجر طوطی که تا خطبه شکر گوید
&&
به بلبل کرد اشارت گل که تا اشعار برگوید
\\
به سرو سبز وحی آمد که تا جانش بود در تن
&&
میان بندد به خدمت روز و شب‌ها این سمر گوید
\\
همه تسبیح گویانند اگر ماهست اگر ماهی
&&
ولیکن عقل استادست او مشروحتر گوید
\\
درآید سنگ در گریه درآید چرخ در کدیه
&&
ز عرش آید دو صد هدیه چو او درس نظر گوید
\\
هزاران سیمبر بینی گشاییده بر او سینه
&&
چو آن عنبرفشان قصه نسیم آن سحر گوید
\\
که را ماند دل آن لحظه که آن جان شرح دل گوید
&&
که را ماند خبر از خود در آن دم کو خبر گوید
\\
حدیث عشق جان گوید حدیث ره روان گوید
&&
حدیث سکر سر گوید حدیث خون جگر گوید
\\
\end{longtable}
\end{center}
