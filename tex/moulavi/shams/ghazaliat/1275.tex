\begin{center}
\section*{غزل شماره ۱۲۷۵: چون بزند گردنم سجده کند گردنش}
\label{sec:1275}
\addcontentsline{toc}{section}{\nameref{sec:1275}}
\begin{longtable}{l p{0.5cm} r}
چون بزند گردنم سجده کند گردنش
&&
شیر خورد خون من ذوق من از خوردنش
\\
هین هله شیر شکار پنجه ز من برمدار
&&
هین که هزاران هزار منت آن بر منش
\\
پخته خورد پخته خوار خام خورد عشق یار
&&
خام منم ای نگار که نتوان پختنش
\\
ای تو دهلزن به قل بنده تو را چون دهل
&&
در تو درآویخته همچو دهل می‌زنش
\\
گوش همه سرخوشان عشق کشد کش کشان
&&
عشق تو داوود توست موم شده آهنش
\\
دل همه مال و عقار خرج کند در قمار
&&
چونک برهنه شود چرخ دهد مخزنش
\\
دل ز سخن مال مال خواست زدن پر و بال
&&
پرتو نور کمال کرد چنین الکنش
\\
\end{longtable}
\end{center}
