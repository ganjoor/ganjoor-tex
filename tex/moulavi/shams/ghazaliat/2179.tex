\begin{center}
\section*{غزل شماره ۲۱۷۹: تو جام عشق را بستان و می‌رو}
\label{sec:2179}
\addcontentsline{toc}{section}{\nameref{sec:2179}}
\begin{longtable}{l p{0.5cm} r}
تو جام عشق را بستان و می‌رو
&&
همان معشوق را می‌دان و می‌رو
\\
شرابی باش بی‌خاشاک صورت
&&
لطیف و صاف همچون جان و می‌رو
\\
یکی دیدار او صد جان به ارزد
&&
بده جان و بخر ارزان و می‌رو
\\
چو دیدی آن چنان سیمین بری را
&&
بده سیم و بنه همیان و می‌رو
\\
اگر عالم شود گریان تو را چه
&&
نظر کن در مه خندان و می‌رو
\\
اگر گویند رزاقی و خالی
&&
بگو هستم دو صد چندان و می‌رو
\\
کلوخی بر لب خود مال با خلق
&&
شکر را گیر در دندان و می‌رو
\\
بگو آن مه مرا باقی شما را
&&
نه سر خواهیم و نی سامان و می‌رو
\\
کیست آن مه خداوند شمس تبریز
&&
درآ در ظل آن سلطان و می‌رو
\\
\end{longtable}
\end{center}
