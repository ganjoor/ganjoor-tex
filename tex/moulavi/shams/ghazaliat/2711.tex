\begin{center}
\section*{غزل شماره ۲۷۱۱: بیا ای یار کامروز آن مایی}
\label{sec:2711}
\addcontentsline{toc}{section}{\nameref{sec:2711}}
\begin{longtable}{l p{0.5cm} r}
بیا ای یار کامروز آن مایی
&&
چو گل باید که با ما خوش برآیی
\\
خدایا چشم بد را دور گردان
&&
خداوندا نگه دار از جدایی
\\
اگر چشم بد من راه من زد
&&
به یک جامی ز خویشم ده رهایی
\\
نهادم دست بر دل تا نپرد
&&
تو دل از سنگ خارا درربایی
\\
نه من مانم نه دل ماند نه عالم
&&
اگر فردا بدین صورت درآیی
\\
بیا ای جان ما را زندگانی
&&
بیا ای چشم ما را روشنایی
\\
به هر جایی ز سودای تو دودی است
&&
کجایی تو کجایی تو کجایی
\\
یکی شاخی ز نور پاک یزدان
&&
که جان جان جمله میوه‌هایی
\\
به لطف از آب حیوان درگذشتی
&&
کند لطفش ز لطف تو گدایی
\\
اگر کفر است اگر اسلام بشنو
&&
تو یا نور خدایی یا خدایی
\\
خمش کن چشم در خورشید درنه
&&
که مستغنی است خورشید از گدایی
\\
\end{longtable}
\end{center}
