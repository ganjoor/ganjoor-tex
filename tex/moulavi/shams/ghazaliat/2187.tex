\begin{center}
\section*{غزل شماره ۲۱۸۷: گران جانی مکن ای یار برگو}
\label{sec:2187}
\addcontentsline{toc}{section}{\nameref{sec:2187}}
\begin{longtable}{l p{0.5cm} r}
گران جانی مکن ای یار برگو
&&
از آن زلف و از آن رخسار برگو
\\
ز باغ جان دو سه گلدسته بربند
&&
حکایت‌های آن گلزار برگو
\\
ز حسنش گفتنی بسیار داری
&&
ملولی گوشه نه بسیار برگو
\\
ز یاد دوست شیرینتر چه کار است
&&
هلا منشین چنین بی‌کار برگو
\\
چه گفتی دی که جوشیده‌ست خونم
&&
بیا امروز دیگربار برگو
\\
ز یاد عالم غدار بگذر
&&
ز لطف عالم الاسرار برگو
\\
ز لاف فتنه تاتار کم کن
&&
ز ناف آهوی تاتار برگو
\\
ز عشق حسن شمس الدین تبریز
&&
میان عاشقان آثار برگو
\\
\end{longtable}
\end{center}
