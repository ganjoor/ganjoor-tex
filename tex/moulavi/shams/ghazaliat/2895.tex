\begin{center}
\section*{غزل شماره ۲۸۹۵: چاره‌ای کو بهتر از دیوانگی}
\label{sec:2895}
\addcontentsline{toc}{section}{\nameref{sec:2895}}
\begin{longtable}{l p{0.5cm} r}
چاره‌ای کو بهتر از دیوانگی
&&
بسکلد صد لنگر از دیوانگی
\\
ای بسا کافر شده از عقل خویش
&&
هیچ دیدی کافر از دیوانگی
\\
رنج فربه شد برو دیوانه شو
&&
رنج گردد لاغر از دیوانگی
\\
در خراباتی که مجنونان روند
&&
زود بستان ساغر از دیوانگی
\\
اه چه محرومند و چه بی‌بهره‌اند
&&
کیقباد و سنجر از دیوانگی
\\
شاد و منصورند و بس بادولتند
&&
فارسان لشکر از دیوانگی
\\
برروی بر آسمان همچون مسیح
&&
گر تو را باشد پر از دیوانگی
\\
شمس تبریزی برای عشق تو
&&
برگشادم صد در از دیوانگی
\\
\end{longtable}
\end{center}
