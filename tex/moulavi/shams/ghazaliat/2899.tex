\begin{center}
\section*{غزل شماره ۲۸۹۹: بار دیگر عزم رفتن کرده‌ای}
\label{sec:2899}
\addcontentsline{toc}{section}{\nameref{sec:2899}}
\begin{longtable}{l p{0.5cm} r}
بار دیگر عزم رفتن کرده‌ای
&&
بار دیگر دل چو آهن کرده‌ای
\\
نی چراغ عشرت ما را مکش
&&
در چراغ ما تو روغن کرده‌ای
\\
الله الله کاین جهان از روی خود
&&
پرگل و نسرین و سوسن کرده‌ای
\\
الله الله تا نگوید دشمنی
&&
دوستی و کار دشمن کرده‌ای
\\
الله الله بندگان را جمع دار
&&
ای که عالم را تو روشن کرده‌ای
\\
بار دیگر تو به یک سو می‌نهی
&&
عشقبازی‌ها که با من کرده‌ای
\\
الله الله کز نثار آستین
&&
نفس بد را پاکدامن کرده‌ای
\\
کان زرکوبان صلاح الدین که تو
&&
همچو مه از سیم خرمن کرده‌ای
\\
\end{longtable}
\end{center}
