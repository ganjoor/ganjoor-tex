\begin{center}
\section*{غزل شماره ۱۲۵۹: عقل آمد عاشقا خود را بپوش}
\label{sec:1259}
\addcontentsline{toc}{section}{\nameref{sec:1259}}
\begin{longtable}{l p{0.5cm} r}
عقل آمد عاشقا خود را بپوش
&&
وای ما ای وای ما از عقل و هوش
\\
یا برو از جمع ما ای چشم و عقل
&&
یا شوم از ننگ تو بی‌چشم و گوش
\\
تو چو آبی ز آتش ما دور شو
&&
یا درآ در دیگ ما با ما بجوش
\\
گر نمی‌خواهی که خردت بشکند
&&
مرده شو با موج و با دریا مکوش
\\
گر بگویی عاشقم هست امتحان
&&
سر مپیچ و رطل مردان را بنوش
\\
می‌خروشم لیکن از مستی عشق
&&
همچو چنگم بی‌خبر من از خروش
\\
شمس تبریزی مرا کردی خراب
&&
هم تو ساقی هم تو می هم می فروش
\\
\end{longtable}
\end{center}
