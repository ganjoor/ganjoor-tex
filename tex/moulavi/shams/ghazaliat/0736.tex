\begin{center}
\section*{غزل شماره ۷۳۶: گر یکی شاخی شکستم من ز گلزاری چه شد}
\label{sec:0736}
\addcontentsline{toc}{section}{\nameref{sec:0736}}
\begin{longtable}{l p{0.5cm} r}
گر یکی شاخی شکستم من ز گلزاری چه شد
&&
ور ز سرمستی کشیدم زلف دلداری چه شد
\\
گر بزد ناداشت زخمی از سر مستی چه باک
&&
ور ز طراری ربودم رخت طراری چه شد
\\
ور یکی زنبیل کم شد از همه بغداد چیست
&&
ور یکی دانه برون آمد ز انباری چه شد
\\
ای فلک تا چند از این دستان و مکاری تو
&&
گر یکی دم خوش نشیند یار با یاری چه شد
\\
گوییم از سر او ناگفتنی‌ها گفته‌ای
&&
چند گویی چند گویی گفته‌ام آری چه شد
\\
گر میان عاشق و معشوق کاری رفت رفت
&&
تو نه معشوقی نه عاشق مر تو را باری چه شد
\\
از لب لعلش چه کم شد گر لبش لطفی نمود
&&
ور ز عیسی عافیت یابید بیماری چه شد
\\
گر براتست امشب و هر کس براتی یافتند
&&
بی خطی گر پیشم آید ماه رخساری چه شد
\\
شمس تبریزی اگر من از جنون عشق تو
&&
برشکستم عاشقان را کار و بازاری چه شد
\\
\end{longtable}
\end{center}
