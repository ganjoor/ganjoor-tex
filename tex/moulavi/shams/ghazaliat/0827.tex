\begin{center}
\section*{غزل شماره ۸۲۷: نه فلک مر عاشقان را بنده باد}
\label{sec:0827}
\addcontentsline{toc}{section}{\nameref{sec:0827}}
\begin{longtable}{l p{0.5cm} r}
نه فلک مر عاشقان را بنده باد
&&
دولت این عاشقان پاینده باد
\\
بوستان عاشقان سرسبز باد
&&
آفتاب عاشقان تابنده باد
\\
تا قیامت ساقی باقی عشق
&&
جام بر کف سوی ما آینده باد
\\
بلبل دل تا ابد سرمست باد
&&
طوطی جان هم شکرخاینده باد
\\
تا ابد پستان جان پرشیر باد
&&
مادر دولت طرب زاینده باد
\\
شیوه عاشق فریبی‌های یار
&&
کم مباد و هر دم افزاینده باد
\\
از پی لعلش گهربارست چشم
&&
این گهر را لعلش استاینده باد
\\
چشم ما بگشاد چشم مست او
&&
طالبان را چشم بگشاینده باد
\\
دل ز ما بربود حسن دلربا
&&
چابک و صیاد و برباینده باد
\\
مرغ جانم گر نپرد سوی عشق
&&
پر و بال مرغ جان برکنده باد
\\
عشق گریان بیندم خندان شود
&&
ای جهان از خنده‌اش پرخنده باد
\\
سنگ‌ها از شرم لعلش آب شد
&&
شرم‌ها از شرم او شرمنده باد
\\
من خموشم میوه نطق مرا
&&
می بپالاید که پالاینده باد
\\
\end{longtable}
\end{center}
