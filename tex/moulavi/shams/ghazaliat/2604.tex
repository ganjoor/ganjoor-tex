\begin{center}
\section*{غزل شماره ۲۶۰۴: آن چهره و پیشانی شد قبله حیرانی}
\label{sec:2604}
\addcontentsline{toc}{section}{\nameref{sec:2604}}
\begin{longtable}{l p{0.5cm} r}
آن چهره و پیشانی شد قبله حیرانی
&&
تشویش مسلمانی ای مه تو که را مانی
\\
من واله یزدانم در حلقه مردانم
&&
زین بیش نمی‌دانم ای مه تو که را مانی
\\
هم بنده و آزادم ویرانه و آبادم
&&
هم بی‌دل و دلشادم ای مه تو که را مانی
\\
هر جسم که بر سر شد جان گشت و قلندر شد
&&
هم مؤمن و کافر شد ای مه تو که را مانی
\\
شاد آنک نهد پایی در لجه دریایی
&&
با دیده بینایی ای مه تو که را مانی
\\
باشد ز توام مفخر فارغ شدم از دلبر
&&
از طعنه و از تسخر ای مه تو که را مانی
\\
من زان سوی دولابم زان جانب اسبابم
&&
تو محو کن القابم ای مه تو که را مانی
\\
بر عاشق دوتاقد آن کس که همی‌خندد
&&
زان خنده چه بربندد ای مه تو که را مانی
\\
شمس الحق تبریزی در لخلخه آمیزی
&&
ای جان و جهان می‌زد ای مه تو که را مانی
\\
\end{longtable}
\end{center}
