\begin{center}
\section*{غزل شماره ۳۵۱: طبیب درد بی‌درمان کدامست}
\label{sec:0351}
\addcontentsline{toc}{section}{\nameref{sec:0351}}
\begin{longtable}{l p{0.5cm} r}
طبیب درد بی‌درمان کدامست
&&
رفیق راه بی‌پایان کدامست
\\
اگر عقلست پس دیوانگی چیست
&&
وگر جانست پس جانان کدامست
\\
چراغ عالم افروز مخلد
&&
که نی کفرست و نی ایمان کدامست
\\
پر از درست بحر لایزالی
&&
درونش گوهر انسان کدامست
\\
غلامانه است اشیاء را قباها
&&
میان بندگان سلطان کدامست
\\
یکی جزو جهان خود بی‌مرض نیست
&&
طبیب عشق را دکان کدامست
\\
خرد عاجز شد اندر فکر عاجز
&&
که سرکش کیست سرگردان کدامست
\\
بت موزون به بتخانه بسی جست
&&
که موزونات را میزان کدامست
\\
چه قبله کرده‌ای این گفت و گو را
&&
طلب کن درس خاموشان کدامست
\\
\end{longtable}
\end{center}
