\begin{center}
\section*{غزل شماره ۹۶۴: گفتم که ای جان خود جان چه باشد}
\label{sec:0964}
\addcontentsline{toc}{section}{\nameref{sec:0964}}
\begin{longtable}{l p{0.5cm} r}
گفتم که ای جان خود جان چه باشد
&&
ای درد و درمان درمان چه باشد
\\
خواهم که سازم صد جان و دل را
&&
پیش تو قربان قربان چه باشد
\\
ای نور رویت ای بوی کویت
&&
اسرار ایمان ایمان چه باشد
\\
گفتی گزیدی بر ما دکانی
&&
بر بی‌گناهی بهتان چه باشد
\\
اقبال پیشت سجده کنانست
&&
ای بخت خندان خندان چه باشد
\\
بگشای ای جان در بر ضعیفان
&&
بر رغم دربان دربان چه باشد
\\
فرمود صوفی که آن نداری
&&
باری بپرسش که آن چه باشد
\\
با حسن رویت احسان کی جوید
&&
خود پیش حسنت احسان چه باشد
\\
تو شیری و ما انبان حیله
&&
در پیش شیران انبان چه باشد
\\
بردار پرده از پیش دیده
&&
کوری شیطان شیطان چه باشد
\\
بس خلق هستند کز دوست مستند
&&
هرگز ندانند که نان چه باشد
\\
\end{longtable}
\end{center}
