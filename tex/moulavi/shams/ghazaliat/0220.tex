\begin{center}
\section*{غزل شماره ۲۲۰: ز بامداد سعادت سه بوسه داد مرا}
\label{sec:0220}
\addcontentsline{toc}{section}{\nameref{sec:0220}}
\begin{longtable}{l p{0.5cm} r}
ز بامداد سعادت سه بوسه داد مرا
&&
که بامداد عنایت خجسته باد مرا
\\
به یاد آر دلا تا چه خواب دیدی دوش
&&
که بامداد سعادت دری گشاد مرا
\\
مگر به خواب بدیدم که مه مرا برداشت
&&
ببرد بر فلک و بر فلک نهاد مرا
\\
فتاده دیدم دل را خراب در راهش
&&
ترانه گویان کاین دم چنین فتاد مرا
\\
میان عشق و دلم پیش کارها بوده‌ست
&&
که اندک اندک آیدهمی به یاد مرا
\\
اگر نمود به ظاهر که عشق زاد ز من
&&
همی‌بدان به حقیقت که عشق زاد مرا
\\
ایا پدید صفاتت نهان چو جان ذاتت
&&
به ذات تو که تویی جملگی مراد مرا
\\
همی‌رسد ز توام بوسه و نمی‌بینم
&&
ز پرده‌های طبیعت که این کی داد مرا
\\
مبر وظیفه رحمت که در فنا افتم
&&
فغان برآورم آن جا که داد داد مرا
\\
به جای بوسه اگر خود مرا رسد دشنام
&&
خوشم که حادثه کردست اوستاد مرا
\\
\end{longtable}
\end{center}
