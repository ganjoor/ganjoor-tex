\begin{center}
\section*{غزل شماره ۱۱۴۰: بیامدیم دگربار چون نسیم بهار}
\label{sec:1140}
\addcontentsline{toc}{section}{\nameref{sec:1140}}
\begin{longtable}{l p{0.5cm} r}
بیامدیم دگربار چون نسیم بهار
&&
برآمدیم چو خورشید با صد استظهار
\\
چو آفتاب تموزیم رغم فصل عجوز
&&
فکنده غلغل و شادی میانه گلزار
\\
هزار فاخته جویان ما که کو کوکو
&&
هزار بلبل و طوطی به سوی ما طیار
\\
به ماهیان خبر ما رسید در دریا
&&
هزار موج برآورد جوش دریابار
\\
به ذات پاک خدایی که گوش و هوش دهد
&&
که در جهان نگذاریم یک خرد هشیار
\\
به مصطفی و به هر چار یار فاضل او
&&
که پنج نوبت ما می‌زنند در اسرار
\\
بیامدیم ز مصر و دو صد قطار شکر
&&
تو هیچ کار مکن جز که نیشکر مفشار
\\
نبات مصر چه حاجت که شمس تبریزی
&&
دو صد نبات بریزد ز لفظ شکربار
\\
\end{longtable}
\end{center}
