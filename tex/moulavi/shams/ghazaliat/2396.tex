\begin{center}
\section*{غزل شماره ۲۳۹۶: ای پاک از آب و از گل پایی در این گلم نه}
\label{sec:2396}
\addcontentsline{toc}{section}{\nameref{sec:2396}}
\begin{longtable}{l p{0.5cm} r}
ای پاک از آب و از گل پایی در این گلم نه
&&
بی‌دست و دل شدستم دستی بر این دلم نه
\\
من آب تیره گشته در راه خیره گشته
&&
از ره مرا برون بر در صدر منزلم نه
\\
کارم ز پیچ زلفت شوریده گشت و مشکل
&&
شوریده زلف خود را بر کار مشکلم نه
\\
هر حاصلی که دارم بی‌حاصلی است بی‌تو
&&
سیلاب عشق خود را بر کار و حاصلم نه
\\
خواهی که گرد شمعم پروانه روح باشد
&&
زان آتشی که داری بر شمع قابلم نه
\\
چون رشته تبم من با صد گره ز زلفت
&&
همچون گره زمانی بر زلف سلسلم نه
\\
از چشم توست جانا پرسحر چاه بابل
&&
سحری بکن حلالی در چاه بابلم نه
\\
گفتی الست زان دم حاصل شده‌ست جانم
&&
تعویذ کن بلی را بر جان حاملم نه
\\
کی باشد آن زمانی کان ابر را برانی
&&
گویی بیا و رخ را بر ماه کاملم نه
\\
ای شمس حق تبریز ار مقبل است جانم
&&
اقبال وصل خود را بر جان مقبلم نه
\\
\end{longtable}
\end{center}
