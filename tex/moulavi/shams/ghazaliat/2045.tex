\begin{center}
\section*{غزل شماره ۲۰۴۵: تو آب روشنی تو در این آب گل مکن}
\label{sec:2045}
\addcontentsline{toc}{section}{\nameref{sec:2045}}
\begin{longtable}{l p{0.5cm} r}
تو آب روشنی تو در این آب گل مکن
&&
دل را مپوش پرده دل را تو دل مکن
\\
پاکان به گرد در به تماشا نشسته‌اند
&&
دل را و خویش را ز عزیزان خجل مکن
\\
دل نعره می‌زند که بکش خویش را ز عشق
&&
ور جمله جان نگردی دل را بحل مکن
\\
مس را که زر کنند یکی علم دیگر است
&&
زین‌ها که می‌کنی نشود زر بهل مکن
\\
دوری بگشت این تن کز دل بگشته‌ای
&&
سی سال دور باشد سی را چهل مکن
\\
چیزی که زیر هاون افلاک سوده شد
&&
این سرمه نیست دیده از آن مکتحل مکن
\\
هنگامه‌هاست در ره هر جا مه‌ای است رو
&&
بی‌گاه گشت روز تو خود مشتغل مکن
\\
\end{longtable}
\end{center}
