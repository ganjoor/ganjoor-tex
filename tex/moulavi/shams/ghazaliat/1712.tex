\begin{center}
\section*{غزل شماره ۱۷۱۲: ما در جهان موافقت کس نمی‌کنیم}
\label{sec:1712}
\addcontentsline{toc}{section}{\nameref{sec:1712}}
\begin{longtable}{l p{0.5cm} r}
ما در جهان موافقت کس نمی‌کنیم
&&
ما خانه زیر گنبد اطلس نمی‌کنیم
\\
مخمور و مست و تشنه و بسیارخواره‌ایم
&&
بس کرده‌اند جمله و ما بس نمی‌کنیم
\\
این موج رحمت است و عدو چون کف و خس است
&&
ما ترک موج دل پی هر خس نمی‌کنیم
\\
ما قصر و چارطاق بر این عرصه فنا
&&
چون عاد و چون ثمود مقرنس نمی‌کنیم
\\
جز صدر قصر عشق در آن ساحت خلود
&&
چون نوح و چون خلیل مسس نمی‌کنیم
\\
ما را مطار زان سوی قاف است در شکار
&&
ما قصد صید مرده چو کرکس نمی‌کنیم
\\
دیو سیاه غرچه فریب پلید را
&&
بر جای حور پاک معرس نمی‌کنیم
\\
ما آن نهاله را که بر و میوه‌اش جفاست
&&
در تیره خاک حرص مغرس نمی‌کنیم
\\
از لذتی که هست نظر را ز قدس او
&&
ما خود نظر به جان مقدس نمی‌کنیم
\\
خاموش نظم و قافیه را ما از این سپس
&&
از رشک غیر جنس مجنس نمی‌کنیم
\\
\end{longtable}
\end{center}
