\begin{center}
\section*{غزل شماره ۶۶۹: چو شب شد جملگان در خواب رفتند}
\label{sec:0669}
\addcontentsline{toc}{section}{\nameref{sec:0669}}
\begin{longtable}{l p{0.5cm} r}
چو شب شد جملگان در خواب رفتند
&&
همه چون ماهیان در آب رفتند
\\
دو چشم عاشقان بیدار تا روز
&&
همه شب سوی آن محراب رفتند
\\
چو ایشان را حریف از اندرونست
&&
چه غم دارند اگر اصحاب رفتند
\\
همه در غصه و در تاب و عشاق
&&
به سوی طره پرتاب رفتند
\\
همه اندر غم اسباب و ایشان
&&
قلنداروار بی‌اسباب رفتند
\\
کی یابد گرد ایشان را که ایشان
&&
چو برق و باد سخت اشتاب رفتند
\\
تو چون دلوی بر بن دولاب می‌گرد
&&
که ایشان برتر از دولاب رفتند
\\
ببین آن‌ها که بند سیم بودند
&&
درون خاک چون سیماب رفتند
\\
ببین آن‌ها که سیمین بر گزیدند
&&
به روی سرخ چون عناب رفتند
\\
\end{longtable}
\end{center}
