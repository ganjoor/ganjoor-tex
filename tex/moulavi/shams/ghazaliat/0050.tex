\begin{center}
\section*{غزل شماره ۵۰: ای بگرفته از وفا گوشه کران چرا چرا}
\label{sec:0050}
\addcontentsline{toc}{section}{\nameref{sec:0050}}
\begin{longtable}{l p{0.5cm} r}
ای بگرفته از وفا گوشه کران چرا چرا
&&
بر من خسته کرده‌ای روی گران چرا چرا
\\
بر دل من که جای تست کارگه وفای تست
&&
هر نفسی همی‌زنی زخم سنان چرا چرا
\\
گوهر نو به گوهری برد سبق ز مشتری
&&
جان و جهان همی‌بری جان و جهان چرا چرا
\\
چشمه خضر و کوثری ز آب حیات خوشتری
&&
ز آتش هجر تو منم خشک دهان چرا چرا
\\
مهر تو جان نهان بود مهر تو بی‌نشان بود
&&
در دل من ز بهر تو نقش و نشان چرا چرا
\\
گفت که جان جان منم دیدن جان طمع مکن
&&
ای بنموده روی تو صورت جان چرا چرا
\\
ای تو به نور مستقل وی ز تو اختران خجل
&&
بس دودلی میان دل ز ابر گمان چرا چرا
\\
\end{longtable}
\end{center}
