\begin{center}
\section*{غزل شماره ۱۵۴۰: بیا با هم سخن از جان بگوییم}
\label{sec:1540}
\addcontentsline{toc}{section}{\nameref{sec:1540}}
\begin{longtable}{l p{0.5cm} r}
بیا با هم سخن از جان بگوییم
&&
ز گوش و چشم‌ها پنهان بگوییم
\\
چو گلشن بی‌لب و دندان بخندیم
&&
چو فکرت بی‌لب و دندان بگوییم
\\
به سان عقل اول سر عالم
&&
دهان بربسته تا پایان بگوییم
\\
سخندانان چو مشرف بر دهانند
&&
برون از خرگه ایشان بگوییم
\\
کسی با خود سخن پیدا نگوید
&&
اگر جمله یکیم آن سان بگوییم
\\
تو با دست تو چون گویی که برگیر
&&
چو همدستیم از آن دستان بگوییم
\\
بداند دست و پا از جنبش دل
&&
دهان ساکن دل جنبان بگوییم
\\
بداند ذره ذره امر تقدیر
&&
اگر خواهی مثال آن بگوییم
\\
\end{longtable}
\end{center}
