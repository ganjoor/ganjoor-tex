\begin{center}
\section*{غزل شماره ۲۲۲۱: سر و پا گم کند آن کس که شود دلخوش از او}
\label{sec:2221}
\addcontentsline{toc}{section}{\nameref{sec:2221}}
\begin{longtable}{l p{0.5cm} r}
سر و پا گم کند آن کس که شود دلخوش از او
&&
دل کی باشد که نگردد همگی آتش از او
\\
گرد آن حوض همی‌گردی و عاشق شده‌ای
&&
چون شدی غرق شکر رو همه تن می‌چش از او
\\
چون سبوی تو در آن عشق و کشاکش بشکست
&&
بر لب چشمه دهان می‌نه و خوش می‌کش از او
\\
عسلی جوشد از آن خم که نه در شش جهت است
&&
پنج انگشت بلیسند کنون هر شش از او
\\
آن چه آب است کز او عاشق پرآتش و باد
&&
از هوس همچو زمین خاک شد و مفرش از او
\\
آه عاشق ز چه سوزد تتق گردون را
&&
ز آنک می‌خیزد آن آتش و آن آهش از او
\\
شمس تبریز که جان در هوس او بگریست
&&
گشت زیبا و دلارام و لطیف و کش از او
\\
\end{longtable}
\end{center}
