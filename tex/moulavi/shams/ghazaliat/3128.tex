\begin{center}
\section*{غزل شماره ۳۱۲۸: تو هر چند صدری شه مجلسی}
\label{sec:3128}
\addcontentsline{toc}{section}{\nameref{sec:3128}}
\begin{longtable}{l p{0.5cm} r}
تو هر چند صدری شه مجلسی
&&
ز هستی نرستی در این محبسی
\\
بده وام جان گر وجوهیت هست
&&
درآ مفلسانه اگر مفلسی
\\
غریبان برستند و تو حبس غم
&&
گه از بی‌کسی و گه از ناکسی
\\
در این راه بیراه اگر سابقی
&&
چو واگردد این کاروان واپسی
\\
لطیفان خوش چشم هستند لیک
&&
به چشمت نیایند زیرا خسی
\\
نه بازی که صیاد شاهان شوی
&&
برو سوی مردار چون کرکسی
\\
نه‌ای شاخ تر و پذیرای آب
&&
نه درخورد باغ و زر و مغرسی
\\
برو سوی جمعی چو در وحشتی
&&
بیفروز شمعی چرا مغاسی
\\
چو استارگان اندر این برج خاک
&&
گهی گنسی و گهی خنسی
\\
خمش کن مباف این دم از بهر برد
&&
چو در برد ماندی تو خود اطلسی
\\
\end{longtable}
\end{center}
