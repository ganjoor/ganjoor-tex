\begin{center}
\section*{غزل شماره ۶۲۷: عاشق به سوی عاشق زنجیر همی‌درد}
\label{sec:0627}
\addcontentsline{toc}{section}{\nameref{sec:0627}}
\begin{longtable}{l p{0.5cm} r}
عاشق به سوی عاشق زنجیر همی‌درد
&&
دیوانه همی‌گردد تدبیر همی‌درد
\\
تقصیر کجا گنجد در گرم روی عاشق
&&
کز آتش عشق او تقصیر همی‌درد
\\
تا حال جوان چه بود کان آتش بی‌علت
&&
دراعه تقوا را بر پیر همی‌درد
\\
صد پرده در پرده گر باشد در چشمی
&&
ابروی کمان شکلش از تیر همی‌درد
\\
مرغ دل هر عاشق کز بیضه برون آید
&&
از چنگل تعجیلش تأخیر همی‌درد
\\
این عالم چون قیرست پای همه بگرفته
&&
چون آتش عشق آید این قیر همی‌درد
\\
شمس الحق تبریزی هم خسرو و هم میرست
&&
پیراهن هر صبری زان میر همی‌درد
\\
\end{longtable}
\end{center}
