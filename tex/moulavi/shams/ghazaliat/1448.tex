\begin{center}
\section*{غزل شماره ۱۴۴۸: در مجلس آن رستم در عربده بنشستم}
\label{sec:1448}
\addcontentsline{toc}{section}{\nameref{sec:1448}}
\begin{longtable}{l p{0.5cm} r}
در مجلس آن رستم در عربده بنشستم
&&
صد ساغر بشکستم آهسته که سرمستم
\\
ای منکر هر زنده خنبک زنی و خنده
&&
ای هم خر و خربنده آهسته که سرمستم
\\
ای عاقل چون لنگر ای روت چو آهنگر
&&
در دلبر ما بنگر آهسته که سرمستم
\\
تو شخصک چوبینی گر پیشترک شینی
&&
صد دجله خون بینی آهسته که سرمستم
\\
کاهل مشو ای ساقی باقی است ز ما باقی
&&
پر ده می راواقی آهسته که سرمستم
\\
آن‌ها که ملولانند زین راه چه گولانند
&&
بس سرد فضولانند آهسته که سرمستم
\\
شمس الحق آزاده تبریز و می ساده
&&
تا حشر من افتاده آهسته که سرمستم
\\
\end{longtable}
\end{center}
