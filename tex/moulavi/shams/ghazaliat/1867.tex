\begin{center}
\section*{غزل شماره ۱۸۶۷: ای جانک من چونی یک بوسه به چند ای جان}
\label{sec:1867}
\addcontentsline{toc}{section}{\nameref{sec:1867}}
\begin{longtable}{l p{0.5cm} r}
ای جانک من چونی یک بوسه به چند ای جان
&&
یک تنگ شکر خواهم زان شکرقند ای جان
\\
ای جانک خندانم من خوی تو می دانم
&&
تو خوی شکر داری بالله که بخند ای جان
\\
من مرد خریدارم من میل شکر دارم
&&
ای خواجه عطارم دکان بمبند ای جان
\\
بر نام و نشان او رفتم به دکان او
&&
گفتم که سلام علیک ای سرو بلند ای جان
\\
هر چند که عیاری پرحیله و طراری
&&
این محنت و بیماری بر من مپسند ای جان
\\
از بهر دل ما را در رقص درآ یارا
&&
وز ناز چنین می کن آن زلف کمند ای جان
\\
ای پیش رو خوبان ای شاخ گل خندان
&&
بنمای که دلبندان چون بوسه دهند ای جان
\\
من بنده بر این مفرش می سوزم من خوش خوش
&&
می رقصم در آتش مانند سپند ای جان
\\
\end{longtable}
\end{center}
