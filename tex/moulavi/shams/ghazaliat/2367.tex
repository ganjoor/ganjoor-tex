\begin{center}
\section*{غزل شماره ۲۳۶۷: تا چه عشق است آن صنم را با دل پرخون شده}
\label{sec:2367}
\addcontentsline{toc}{section}{\nameref{sec:2367}}
\begin{longtable}{l p{0.5cm} r}
تا چه عشق است آن صنم را با دل پرخون شده
&&
هر زمان گوید که چونی ای دل بی‌چون شده
\\
دم به دم او کف خود را از دلم پرخون کند
&&
تا ز دست دست او خون دلم جیحون شده
\\
نام عاشق بر من و او را ز من خود صبر نیست
&&
عشق معشوقم ز حد عشق من افزون شده
\\
چونک کردم رو به بالا من بدیدم یک مهی
&&
فتنه خورشید گشته آفت گردون شده
\\
ذره‌ها اندر هوا و قطره‌ها در بحرها
&&
در دماغ عاشقانش باده و افیون شده
\\
واعظ عقل اندرآمد من نصیحت کردمش
&&
خیز مجلس سرد کردی ای چو افلاطون شده
\\
پیش شمس الدین تبریزی برو کز رحمتش
&&
مردگان کهنه بینی عاشق و مجنون شده
\\
\end{longtable}
\end{center}
