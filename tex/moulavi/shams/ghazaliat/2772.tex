\begin{center}
\section*{غزل شماره ۲۷۷۲: ای آنک تو خواب ما ببستی}
\label{sec:2772}
\addcontentsline{toc}{section}{\nameref{sec:2772}}
\begin{longtable}{l p{0.5cm} r}
ای آنک تو خواب ما ببستی
&&
رفتی و به گوشه‌ای نشستی
\\
ما را همه بند دام کردی
&&
ما بند شدیم و تو بجستی
\\
جز دام تو نیست کفر و ایمان
&&
یا رب که چه بس درازدستی
\\
گر خواب و قرار رفت غم نیست
&&
دولت بر ماست چون تو هستی
\\
چون ساقی عاشقان تو باشی
&&
پس باقی عمر ما و مستی
\\
ای صورت جان و جان صورت
&&
بازار بتان همه شکستی
\\
ما را چو خیال تو بود بت
&&
پس واجب گشت بت پرستی
\\
عقل دومی و نفس اول
&&
ای آمده بهر ما به پستی
\\
این وهم من است شرح تو نیست
&&
تو خود هستی چنانک هستی
\\
\end{longtable}
\end{center}
