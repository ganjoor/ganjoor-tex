\begin{center}
\section*{غزل شماره ۸۹۱: دی شد و بهمن گذشت فصل بهاران رسید}
\label{sec:0891}
\addcontentsline{toc}{section}{\nameref{sec:0891}}
\begin{longtable}{l p{0.5cm} r}
دی شد و بهمن گذشت فصل بهاران رسید
&&
جلوه گلشن به باغ همچو نگاران رسید
\\
زحمت سرما و دود رفت به کور و کبود
&&
شاخ گل سرخ را وقت نثاران رسید
\\
باغ ز سرما بکاست شد ز خدا دادخواست
&&
لطف خدا یار شد دولت یاران رسید
\\
آمد خورشید ما باز به برج حمل
&&
معطی صاحب عمل سیم شماران رسید
\\
طالب و مطلوب را عاشق و معشوق را
&&
همچو گل خوش کنار وقت کناران رسید
\\
بر مثل وام دار جمله به زندان بدند
&&
زرگر بخشایشش وام گزاران رسید
\\
جمله صحرا و دشت پر ز شکوفه‌ست و کشت
&&
خوف تتاران گذشت مشک تتاران رسید
\\
هر چه بمردند پار حشر شدند از بهار
&&
آمد میر شکار صید شکاران رسید
\\
آن گل شیرین لقا شکر کند از خدا
&&
بلبل سرمست ما بهر خماران رسید
\\
وقت نشاط‌ست و جام خواب کنون شد حرام
&&
اصل طرب‌ها بزاد شیره فشاران رسید
\\
جام من از اندرون باده من موج خون
&&
از ره جان ساقی خوب عذاران رسید
\\
\end{longtable}
\end{center}
