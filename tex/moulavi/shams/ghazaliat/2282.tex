\begin{center}
\section*{غزل شماره ۲۲۸۲: ای جان و دل از عشق تو در بزم تو پا کوفته}
\label{sec:2282}
\addcontentsline{toc}{section}{\nameref{sec:2282}}
\begin{longtable}{l p{0.5cm} r}
ای جان و دل از عشق تو در بزم تو پا کوفته
&&
سرها بریده بی‌عدد در رزم تو پا کوفته
\\
چون عزم میدان زمین کردی تو ای روح امین
&&
ذرات خاک این زمین از عزم تو پا کوفته
\\
فرمان خرمشاهیت در خون دل توقیع شد
&&
کف کرد خون بر روی خون از جزم تو پا کوفته
\\
ای حزم جمله خسروان از عهد آدم تا کنون
&&
بستان گرو از من به جان کز حزم تو پا کوفته
\\
خوارزمیان منکر شده دیدار بی‌چون را ولی
&&
از بینش بی‌چون تو خوارزم تو پا کوفته
\\
ای آفتاب روی تو کرده هزیمت ماه را
&&
و آن ماه در راه آمده از هزم تو پا کوفته
\\
چون شمس تبریزی کند در مصحف دل یک نظر
&&
اعراب او رقصان شده هم جزم تو پا کوفته
\\
\end{longtable}
\end{center}
