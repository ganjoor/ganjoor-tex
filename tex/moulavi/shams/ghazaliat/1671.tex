\begin{center}
\section*{غزل شماره ۱۶۷۱: گر دم از شادی وگر از غم زنیم}
\label{sec:1671}
\addcontentsline{toc}{section}{\nameref{sec:1671}}
\begin{longtable}{l p{0.5cm} r}
گر دم از شادی وگر از غم زنیم
&&
جمع بنشینیم و دم با هم زنیم
\\
یار ما افزون رود افزون رویم
&&
یار ما گر کم زند ما کم زنیم
\\
ما و یاران همدل و همدم شویم
&&
همچو آتش بر صف رستم زنیم
\\
گر چه مردانیم اگر تنها رویم
&&
چون زنان بر نوحه و ماتم زنیم
\\
گر به تنهایی به راه حج رویم
&&
تو مکن باور که بر زمزم زنیم
\\
تارهای چنگ را مانیم ما
&&
چونک درسازیم زیر و بم زنیم
\\
ما همه در جمع آدم بوده‌ایم
&&
بار دیگر جمله بر آدم زنیم
\\
نکته پوشیده‌ست و آدم واسطه
&&
خیمه‌ها بر ساحل اعظم زنیم
\\
چون به تخت آید سلیمان بقا
&&
صد هزاران بوسه بر خاتم زنیم
\\
\end{longtable}
\end{center}
