\begin{center}
\section*{غزل شماره ۳۲۹: بیایید بیایید که گلزار دمیده‌ست}
\label{sec:0329}
\addcontentsline{toc}{section}{\nameref{sec:0329}}
\begin{longtable}{l p{0.5cm} r}
بیایید بیایید که گلزار دمیده‌ست
&&
بیایید بیایید که دلدار رسیده‌ست
\\
بیارید به یک بار همه جان و جهان را
&&
به خورشید سپارید که خوش تیغ کشیده‌ست
\\
بر آن زشت بخندید که او ناز نماید
&&
بر آن یار بگریید که از یار بریده‌ست
\\
همه شهر بشورید چو آوازه درافتاد
&&
که دیوانه دگربار ز زنجیر رهیده‌ست
\\
چه روزست و چه روزست چنین روز قیامت
&&
مگر نامه اعمال ز آفاق پریده‌ست
\\
بکوبید دهل‌ها و دگر هیچ مگویید
&&
چه جای دل و عقلست که جان نیز رمیده‌ست
\\
\end{longtable}
\end{center}
