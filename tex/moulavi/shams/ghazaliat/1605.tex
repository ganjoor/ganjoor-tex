\begin{center}
\section*{غزل شماره ۱۶۰۵: بزن آن پرده نوشین که من از نوش تو مستم}
\label{sec:1605}
\addcontentsline{toc}{section}{\nameref{sec:1605}}
\begin{longtable}{l p{0.5cm} r}
بزن آن پرده نوشین که من از نوش تو مستم
&&
بده ای حاتم مستان قدح زفت به دستم
\\
هله ای سرده مستان به غضب روی مگردان
&&
که من از عربده ناگه قدحی چند شکستم
\\
چه کم آید قدح آن را که دهد بیست سبوکش
&&
بشکن شیشه هستی که چو تو نیست پرستم
\\
تو مپرسم که کیی تو بده آن ساغر شش سو
&&
چو شدم مست ببینی چه کسستم چه کسستم
\\
چو من از باده پرستی شده‌ام غرقه مستی
&&
دگرم خیره چه جویی که من از جوی تو جستم
\\
بده ای خواجه بابا مکن امروز محابا
&&
که رگ غصه بریدم ز غم و غصه برستم
\\
چو منم سایه حسنت بکنم آنچ بکردی
&&
چو بخوردی تو بخوردم چو نشستی تو نشستم
\\
منم آن مست دهلزن که شدم مست به میدان
&&
دهل خویش چو پرچم به سر نیزه ببستم
\\
خمش ار فانی راهی که فنا خامشی آرد
&&
چو رهیدیم ز هستی تو مکن باز به هستم
\\
\end{longtable}
\end{center}
