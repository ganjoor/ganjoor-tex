\begin{center}
\section*{غزل شماره ۱۲۲۸: ای یوسف مه رویان ای جاه و جمالت خوش}
\label{sec:1228}
\addcontentsline{toc}{section}{\nameref{sec:1228}}
\begin{longtable}{l p{0.5cm} r}
ای یوسف مه رویان ای جاه و جمالت خوش
&&
ای خسرو و ای شیرین ای نقش و خیالت خوش
\\
ای چهره تو مه وش آبست و در او آتش
&&
هم آتش تو نادر هم آب زلالت خوش
\\
ای صورت لطف حق نقش تو خوشست الحق
&&
ای نقش تو روحانی وی نور جلالت خوش
\\
ای مستی هوش آخر در مهر بجوش آخر
&&
در وصل بکوش آخر ای صبح وصالت خوش
\\
ای روز ز روی تو شب سایه موی تو
&&
چون ماه برآ امشب ای طالع و فالت خوش
\\
گر لطف و وصال آری ور جور و محال آری
&&
آمیخته‌ای با جان ای جور و محالت خوش
\\
دل گفت مرا روزی سالی گذرد زان مه
&&
جان گفت به گوش دل کای دل مه و سالت خوش
\\
تبریز بگو آخر با غمزه شمس الدین
&&
کای فتنه جادویان ای سحر حلالت خوش
\\
\end{longtable}
\end{center}
