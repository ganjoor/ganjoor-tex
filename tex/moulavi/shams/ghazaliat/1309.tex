\begin{center}
\section*{غزل شماره ۱۳۰۹: ای جهان را دلگشا اقبال عشق}
\label{sec:1309}
\addcontentsline{toc}{section}{\nameref{sec:1309}}
\begin{longtable}{l p{0.5cm} r}
ای جهان را دلگشا اقبال عشق
&&
یفعل الله ما یشا اقبال عشق
\\
ای صفا و ای وفا در جور عشق
&&
ای خوشا و ای خوشا اقبال عشق
\\
ای بده جانتر ز جان دیدار عشق
&&
وی فزون از جان و جا اقبال عشق
\\
تا ز اخلاص و ریا بیرون شدم
&&
جان اخلاص و ریا اقبال عشق
\\
گر بگردد آفتاب از ضعف نیست
&&
نقل کرد از جا به جا اقبال عشق
\\
خلق گوید عاقبت محمود باد
&&
عاقبت آمد به ما اقبال عشق
\\
من دهان بستم که بگشادست پر
&&
در دل خلق خدا اقبال عشق
\\
بد دعا زنبیل و این دولت خلیل
&&
می‌نگنجد در دعا اقبال عشق
\\
وحدت عشقست این جا نیست دو
&&
یا تویی یا عشق یا اقبال عشق
\\
\end{longtable}
\end{center}
