\begin{center}
\section*{غزل شماره ۵۸: رسید آن شه رسید آن شه بیارایید ایوان را}
\label{sec:0058}
\addcontentsline{toc}{section}{\nameref{sec:0058}}
\begin{longtable}{l p{0.5cm} r}
رسید آن شه رسید آن شه بیارایید ایوان را
&&
فروبرید ساعدها برای خوب کنعان را
\\
چو آمد جان جان جان نشاید برد نام جان
&&
به پیشش جان چه کار آید مگر از بهر قربان را
\\
بدم بی‌عشق گمراهی درآمد عشق ناگاهی
&&
بدم کوهی شدم کاهی برای اسب سلطان را
\\
گر ترکست و تاجیکست بدو این بنده نزدیکست
&&
چو جان با تن ولیکن تن نبیند هیچ مر جان را
\\
هلا یاران که بخت آمد گه ایثار رخت آمد
&&
سلیمانی به تخت آمد برای عزل شیطان را
\\
بجه از جا چه می‌پایی چرا بی‌دست و بی‌پایی
&&
نمی‌دانی ز هدهد جو ره قصر سلیمان را
\\
بکن آن جا مناجاتت بگو اسرار و حاجاتت
&&
سلیمان خود همی‌داند زبان جمله مرغان را
\\
سخن بادست ای بنده کند دل را پراکنده
&&
ولیکن اوش فرماید که گرد آور پریشان را
\\
\end{longtable}
\end{center}
