\begin{center}
\section*{غزل شماره ۲۹۱۸: می‌زنم حلقه در هر خانه‌ای}
\label{sec:2918}
\addcontentsline{toc}{section}{\nameref{sec:2918}}
\begin{longtable}{l p{0.5cm} r}
می‌زنم حلقه در هر خانه‌ای
&&
هست در کوی شما دیوانه‌ای
\\
مرغ جان دیوانه آن دام شد
&&
دام عشق دلبری دردانه‌ای
\\
عقل‌ها نعره زنان کآخر کجاست
&&
در جنون دریادلی مردانه‌ای
\\
ای خدا مجنون آن لیلی کجاست
&&
تا به گوشش دردمیم افسانه‌ای
\\
ز آنک گوش عقل نامحرم بود
&&
از فسون عاشقان بیگانه‌ای
\\
سلسله زلفی که جان مجنون او است
&&
میل دارد با شکسته شانه‌ای
\\
شهر ما پرفتنه و پرشور شد
&&
الغیاث از فتنه فتانه‌ای
\\
زوتر ای قفال مفتاحی بساز
&&
کز فرج باشد ورا دندانه‌ای
\\
هین خمش کن کژ مرو فرزین نه‌ای
&&
کی چو فرزین کژ رود فرزانه‌ای
\\
\end{longtable}
\end{center}
