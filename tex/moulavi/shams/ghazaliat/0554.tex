\begin{center}
\section*{غزل شماره ۵۵۴: این رخ رنگ رنگ من هر نفسی چه می‌شود}
\label{sec:0554}
\addcontentsline{toc}{section}{\nameref{sec:0554}}
\begin{longtable}{l p{0.5cm} r}
این رخ رنگ رنگ من هر نفسی چه می‌شود
&&
بی هوسی مکن ببین کز هوسی چه می‌شود
\\
دزد دلم به هر شبی در هوس شکرلبی
&&
در سر کوی شب روان از عسسی چه می‌شود
\\
هیچ دلی نشان دهد هیچ کسی گمان برد
&&
کاین دل من ز آتش عشق کسی چه می‌شود
\\
آن شکر چو برف او وان عسل شگرف او
&&
از سر لطف و نازکی از مگسی چه می‌شود
\\
عشق تو صاف و ساده‌ای بحر صفت گشاده‌ای
&&
چونک در آن همی‌فتد خار و خسی چه می‌شود
\\
از تبریز شمس دین دست دراز می‌کند
&&
سوی دل و دل من از دسترسی چه می‌شود
\\
\end{longtable}
\end{center}
