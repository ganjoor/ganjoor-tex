\begin{center}
\section*{غزل شماره ۱۶۵۹: دست من گیر ای پسر خوش نیستم}
\label{sec:1659}
\addcontentsline{toc}{section}{\nameref{sec:1659}}
\begin{longtable}{l p{0.5cm} r}
دست من گیر ای پسر خوش نیستم
&&
ای قد تو چون شجر خوش نیستم
\\
نی بهل دستم که رنجم از دل است
&&
درد دل را گلشکر خوش نیستم
\\
تا تو رفتی قوت و صبرم برفت
&&
تا تو رفتی من دگر خوش نیستم
\\
دست‌ها را چون کمر کن گرد من
&&
هین که من بی‌این کمر خوش نیستم
\\
ناتوانم رفتم از دست ای حکیم
&&
دست بر من نه مگر خوش نیستم
\\
ای گرفته آتشت زیر و زبر
&&
این چنین زیر و زبر خوش نیستم
\\
چه خبر پرسی که بی‌جام لبت
&&
باخبر یا بی‌خبر خوش نیستم
\\
سر همی‌پیچم به هر سو همچنین
&&
چیست یعنی من ز سر خوش نیستم
\\
چشم می بندم به هر دم تا به دیر
&&
زانک بی‌تو با نظر خوش نیستم
\\
\end{longtable}
\end{center}
