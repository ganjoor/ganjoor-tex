\begin{center}
\section*{غزل شماره ۱۱۱۴: ای محو عشق گشته جانی و چیز دیگر}
\label{sec:1114}
\addcontentsline{toc}{section}{\nameref{sec:1114}}
\begin{longtable}{l p{0.5cm} r}
ای محو عشق گشته جانی و چیز دیگر
&&
ای آنک آن تو داری آنی و چیز دیگر
\\
اسرار آسمان را و احوال این و آن را
&&
از لوح نانبشته خوانی و چیز دیگر
\\
هر دم ز خلق پرسی احوال عرش و کرسی
&&
آن را و صد چنان را دانی و چیز دیگر
\\
لعلیست بی‌نهایت در روشنی به غایت
&&
آن لعل بی‌بها را کانی و چیز دیگر
\\
حکمی که راند فرمان روز الست بر جان
&&
آن جمله حکم‌ها را رانی و چیز دیگر
\\
چشمی که دید آن رو گر عشق راند این سو
&&
آن چشم نیست والله زانی و چیز دیگر
\\
آن چشم احول آمد در گام اول آمد
&&
کو گفت اولی را ثانی و چیز دیگر
\\
هر کو بقا نیابد از شمس حق تبریز
&&
او هست در حقایق فانی و چیز دیگر
\\
\end{longtable}
\end{center}
