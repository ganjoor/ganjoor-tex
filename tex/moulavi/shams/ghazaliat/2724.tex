\begin{center}
\section*{غزل شماره ۲۷۲۴: روز ار دو هزار بار می‌آیی}
\label{sec:2724}
\addcontentsline{toc}{section}{\nameref{sec:2724}}
\begin{longtable}{l p{0.5cm} r}
روز ار دو هزار بار می‌آیی
&&
هر بار چو جان به کار می‌آیی
\\
از بهر حیات و زنده کردن تو
&&
در عالم چون بهار می‌آیی
\\
عشاق همه شدند حلوایی
&&
چون شکر قندوار می‌آیی
\\
می درده و اختیار ما بستان
&&
کز مجلس اختیار می‌آیی
\\
از خلق جهان کناره می‌گیرد
&&
آن را که تو در کنار می‌آیی
\\
خاموش به حضرت تو اولیتر
&&
کز حضرت کردگار می‌آیی
\\
دیدیم تو را ز دست ما رفتیم
&&
کز عالم پایدار می‌آیی
\\
ای مرغ ز طاق عرش می‌پری
&&
وی شیر ز مرغزار می‌آیی
\\
ای بحر محیط سخت می‌جوشی
&&
وی موج چه بی‌قرار می‌آیی
\\
\end{longtable}
\end{center}
