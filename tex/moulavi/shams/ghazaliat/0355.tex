\begin{center}
\section*{غزل شماره ۳۵۵: در این خانه کژی ای دل گهی راست}
\label{sec:0355}
\addcontentsline{toc}{section}{\nameref{sec:0355}}
\begin{longtable}{l p{0.5cm} r}
در این خانه کژی ای دل گهی راست
&&
برون رو هی که خانه خانه ماست
\\
چو بادی تو گهی گرم و گهی سرد
&&
رو آن جا که نه گرما و نه سرماست
\\
تو خواهی که مرا مستور داری
&&
منم روز و همیشه روز رسواست
\\
تو میرابی که بر جو حکم داری
&&
به جو اندرنگنجد جان که دریاست
\\
تو پر و بال داری مرغ واری
&&
به پر و بال مردان را چه پرواست
\\
نجس در جوی ما آب زلالست
&&
مگس بر دوغ ما بازست و عنقاست
\\
صلا ای آفتاب لامکانی
&&
که ذره ذره از تابش ثریاست
\\
بحمدالله به عشق او بجستیم
&&
از این تنگی که محراب و چلیپاست
\\
دهل برگیر و در بازار می‌رو
&&
ندا می‌کن که یوسف خوب سیماست
\\
دریدم پرده ناموس و سالوس
&&
که جان من ز جان خویش برخاست
\\
\end{longtable}
\end{center}
