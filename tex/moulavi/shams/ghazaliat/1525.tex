\begin{center}
\section*{غزل شماره ۱۵۲۵: ز قند یار تا شاخی نخایم}
\label{sec:1525}
\addcontentsline{toc}{section}{\nameref{sec:1525}}
\begin{longtable}{l p{0.5cm} r}
ز قند یار تا شاخی نخایم
&&
نماز شام روزه کی گشایم
\\
نمی‌دانم کجا می روید آن قند
&&
کز او خوردم نمی‌دانم کجایم
\\
عجایب آنک نقلش عقل من برد
&&
چو عقل نیست چونش می ستایم
\\
کی دارد روزه همچون روزه من
&&
کز او هر لحظه عیدی می ربایم
\\
ز صبح روی او دارم صبوحی
&&
نماز شام را هرگز نپایم
\\
چو گل در باغ حسنش خوش بخندم
&&
چو صبح از آفتابش خوش برآیم
\\
زبانم از شراب او شکسته‌ست
&&
ز دستانش شکسته دست و پایم
\\
\end{longtable}
\end{center}
