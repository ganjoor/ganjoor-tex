\begin{center}
\section*{غزل شماره ۱۲۰۰: ساقی روحانیان روح شدم خیز خیز}
\label{sec:1200}
\addcontentsline{toc}{section}{\nameref{sec:1200}}
\begin{longtable}{l p{0.5cm} r}
ساقی روحانیان روح شدم خیز خیز
&&
تا که ببینند خلق دبدبه رستخیز
\\
دوش مرا شاه خواند بر سر من حکم راند
&&
در تن من خون نماند خون دل رز بریز
\\
با دل و جان یاغیم بی‌دل و جان می‌زیم
&&
باطن من صید شاه ظاهر من در گریز
\\
ای غم و اندیشه رو باده و بای غمست
&&
چونک بغرید شیر رو چو فرس خون بمیز
\\
کشته شوم هر دمی پیش تو جرجیس وار
&&
سر بنهادن ز من وز تو زدن تیغ تیز
\\
تشنه ترم من ز ریگ ترک سبو گیر و دیگ
&&
با جگر مرده ریگ ساقی جان در ستیز
\\
تا می دل خورده‌ام ترک جگر کرده‌ام
&&
چونک روم در لحد زان قدحم کن جهیز
\\
ترک قدح کن بیار ساغر زفت ای نگار
&&
ساغر خردم سبوست من چه کنم کفجلیز
\\
شمس حق و دین بتاب بر من و تبریزیان
&&
تا که ز تف تموز سوزد پرده حجیز
\\
\end{longtable}
\end{center}
