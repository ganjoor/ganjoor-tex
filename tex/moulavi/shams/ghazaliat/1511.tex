\begin{center}
\section*{غزل شماره ۱۵۱۱: بیا ای آنک بردی تو قرارم}
\label{sec:1511}
\addcontentsline{toc}{section}{\nameref{sec:1511}}
\begin{longtable}{l p{0.5cm} r}
بیا ای آنک بردی تو قرارم
&&
درآ چون تنگ شکر در کنارم
\\
دل سنگین خود را بر دلم نه
&&
نمی‌بینی که از غم سنگسارم
\\
بیا نزدیک و بر رویم نظر کن
&&
نشانی‌ها نگر کز عشق دارم
\\
بسوزم پرده هفت آسمان را
&&
اگر از سوز دل دودی برآرم
\\
خزان گر باغ و بستان را بسوزد
&&
بخنداند جهان را نوبهارم
\\
جهان گوید که بازآ ای بهاران
&&
که از ظلم خزان صد داغ دارم
\\
بگردان ساقیا جام خزانی
&&
که از عشق بهار اندر خمارم
\\
بده چیزی که پنهان است چون جان
&&
به جان تو مده بیش انتظارم
\\
\end{longtable}
\end{center}
