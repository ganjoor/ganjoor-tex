\begin{center}
\section*{غزل شماره ۱۷۰۷: چیزی مگو که گنج نهانی خریده‌ام}
\label{sec:1707}
\addcontentsline{toc}{section}{\nameref{sec:1707}}
\begin{longtable}{l p{0.5cm} r}
چیزی مگو که گنج نهانی خریده‌ام
&&
جان داده‌ام ولیک جهانی خریده‌ام
\\
رویم چو زرگر است از او این سخن شنو
&&
دادم قراضه زر و کانی خریده‌ام
\\
از چشم ترک دوست چه تیری که خورده‌ام
&&
وز طاق ابروش چه کمانی خریده‌ام
\\
با خلق بسته بسته بگویم من این حدیث
&&
با کس نگویم این ز فلانی خریده‌ام
\\
هر چند بی‌زبان شده بودم چو ماهیی
&&
دیدم شکرلبی و زبانی خریده‌ام
\\
ناگاه چون درخت برستم میان باغ
&&
زان باغ بی‌نشانه نشانی خریده‌ام
\\
گفتم میان باغ خود آن را میانه نیست
&&
لیک از میان نیست میانی خریده‌ام
\\
کردم قران به مفخر تبریز شمس دین
&&
بیرون ز هر دو قرن قرانی خریده‌ام
\\
\end{longtable}
\end{center}
