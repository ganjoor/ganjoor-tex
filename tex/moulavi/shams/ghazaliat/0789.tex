\begin{center}
\section*{غزل شماره ۷۸۹: از دلم صورت آن خوب ختن می‌نرود}
\label{sec:0789}
\addcontentsline{toc}{section}{\nameref{sec:0789}}
\begin{longtable}{l p{0.5cm} r}
از دلم صورت آن خوب ختن می‌نرود
&&
چاشنی شکر او ز دهن می‌نرود
\\
بالله ار شور کنم هر نفسی عیب مگیر
&&
گر برفت از دل تو از دل من می‌نرود
\\
همه مرغان ز چمن هر طرفی می‌پرند
&&
بلبل بی‌دل یک دم ز چمن می‌نرود
\\
جان پروانه مسکین که مقیم لگنست
&&
تن او تا به نسوزد ز لگن می‌نرود
\\
بوالحسن گفت حسن را که از این خانه برو
&&
بوالحسن نیز درافتاد و حسن می‌نرود
\\
رسن دوست چو در حلق دلم افتادست
&&
لاجرم چنبر دل جز به رسن می‌نرود
\\
مرغ جان از قفس قالب من سیر شدست
&&
وز امید نظر دوست ز تن می‌نرود
\\
\end{longtable}
\end{center}
