\begin{center}
\section*{غزل شماره ۷۸۰: بر سر آتش تو سوختم و دود نکرد}
\label{sec:0780}
\addcontentsline{toc}{section}{\nameref{sec:0780}}
\begin{longtable}{l p{0.5cm} r}
بر سر آتش تو سوختم و دود نکرد
&&
آب بر آتش تو ریختم و سود نکرد
\\
آزمودم دل خود را به هزاران شیوه
&&
هیچ چیزش به جز از وصل تو خشنود نکرد
\\
آنچ از عشق کشید این دل من که نکشید
&&
و آنچ در آتش کرد این دل من عود نکرد
\\
گفتم این بنده نه در عشق گرو کرد دلی
&&
گفت دلبر که بلی کرد ولی زود نکرد
\\
آه دیدی که چه کردست مرا آن تقصیر
&&
آنچ پشه به دماغ و سر نمرود نکرد
\\
گر چه آن لعل لبت عیسی رنجورانست
&&
دل رنجور مرا چاره بهبود نکرد
\\
جانم از غمزه تیرافکن تو خسته نشد
&&
زانک جز زلف خوشت را زره و خود نکرد
\\
نمک و حسن جمال تو که رشک چمن است
&&
در جهان جز جگر بنده نمکسود نکرد
\\
هین خمش باش که گنجیست غم یار ولیک
&&
وصف آن گنج جز این روی زراندود نکرد
\\
\end{longtable}
\end{center}
