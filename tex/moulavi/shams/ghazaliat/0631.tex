\begin{center}
\section*{غزل شماره ۶۳۱: نومید مشو جانا کاومید پدید آمد}
\label{sec:0631}
\addcontentsline{toc}{section}{\nameref{sec:0631}}
\begin{longtable}{l p{0.5cm} r}
نومید مشو جانا کاومید پدید آمد
&&
اومید همه جان‌ها از غیب رسید آمد
\\
نومید مشو گر چه مریم بشد از دستت
&&
کان نور که عیسی را بر چرخ کشید آمد
\\
نومید مشو ای جان در ظلمت این زندان
&&
کان شاه که یوسف را از حبس خرید آمد
\\
یعقوب برون آمد از پرده مستوری
&&
یوسف که زلیخا را پرده بدرید آمد
\\
ای شب به سحر برده در یارب و یارب تو
&&
آن یارب و یارب را رحمت بشنید آمد
\\
ای درد کهن گشته بخ بخ که شفا آمد
&&
وی قفل فروبسته بگشا که کلید آمد
\\
ای روزه گرفته تو از مایده بالا
&&
روزه بگشا خوش خوش کان غره عید آمد
\\
خامش کن و خامش کن زیرا که ز امر کن
&&
آن سکته حیرانی بر گفت مزید آمد
\\
\end{longtable}
\end{center}
