\begin{center}
\section*{غزل شماره ۳۱۵۰: من مرید توام مراد تویی}
\label{sec:3150}
\addcontentsline{toc}{section}{\nameref{sec:3150}}
\begin{longtable}{l p{0.5cm} r}
من مرید توام مراد تویی
&&
من غلامم چو کیقباد تویی
\\
دل مرید تو و تو را خواهد
&&
کاین در بسته را گشاد تویی
\\
خاک پای توام ولی امروز
&&
گردم اندر هوا که باد تویی
\\
زهد من می جهاد من ساغر
&&
چو مرا زهد و اجتهاد تویی
\\
گر چه من بدنهاد و بدگهرم
&&
شاکرم چون در این نهاد تویی
\\
ور نهادی که تو کنی برداشت
&&
خوش بود چون همه مراد تویی
\\
زهر باده شود چو جام تویی
&&
ظلم احسان شود چو داد تویی
\\
بس کنم ذکر تو نگویم بیش
&&
ذکر هر ذکر و یاد یاد تویی
\\
\end{longtable}
\end{center}
