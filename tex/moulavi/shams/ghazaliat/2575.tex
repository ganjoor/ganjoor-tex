\begin{center}
\section*{غزل شماره ۲۵۷۵: هر لحظه یکی صورت می‌بینی و زادن نی}
\label{sec:2575}
\addcontentsline{toc}{section}{\nameref{sec:2575}}
\begin{longtable}{l p{0.5cm} r}
هر لحظه یکی صورت می‌بینی و زادن نی
&&
جز دیده فزودن نی جز چشم گشودن نی
\\
از نعمت روحانی در مجلس پنهانی
&&
چندانک خوری می خور دستوری دادن نی
\\
آن میوه که از لطفش می آب شود در کف
&&
و آن میوه نورش را بر کف به نهان نی
\\
این بوی که از زلف آن ترک خطا آمد
&&
در مشک تتاری نی در عنبر و لادن نی
\\
می‌کوبد تقدیرش در هاون تن جان را
&&
وین سرمه عشق او اندرخور هاون نی
\\
دیدی تو چنین سرمه کو هاون‌ها ساید
&&
تا بازرود آن جا آن جا که تو و من نی
\\
آن جا روش و دین نی جز باغ نوآیین نی
&&
جز گلبن و نسرین نی جز لاله و سوسن نی
\\
بگذار تنی‌ها را بشنو ارنی‌ها را
&&
چون سوخت منی‌ها را پس طعنه گه لن نی
\\
تن را تو مبر سوی شمس الحق تبریزی
&&
کز غلبه جان آن جا جای سر سوزن نی
\\
\end{longtable}
\end{center}
