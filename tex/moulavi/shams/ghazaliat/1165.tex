\begin{center}
\section*{غزل شماره ۱۱۶۵: میر خرابات تویی ای نگار}
\label{sec:1165}
\addcontentsline{toc}{section}{\nameref{sec:1165}}
\begin{longtable}{l p{0.5cm} r}
میر خرابات تویی ای نگار
&&
وز تو خرابات چنین بی‌قرار
\\
جمله خرابات خراب تواند
&&
جمله اسرار ز توست آشکار
\\
جان خراباتی و عمر عزیز
&&
هین که بشد عمر چنین هوشیار
\\
جان و جهان جان مرا دست گیر
&&
چشم جهان حرف مرا گوش دار
\\
خاک کفت چشم مرا توتیاست
&&
وعده تو گوش مرا گوشوار
\\
خمر کهن بر سر عشاق ریز
&&
صورت نو در دل مستان نگار
\\
ساغر بازیچه فانی ببر
&&
ساغر مردانه ما را بیار
\\
آتش می بر سر پرهیز ریز
&&
وای بر آن زاهد پرهیزکار
\\
حق چو شراب ازلی دردهد
&&
مرد خورد باده حق مردوار
\\
پرورش جان به سقاهم بود
&&
از می و از ساغر پروردگار
\\
\end{longtable}
\end{center}
