\begin{center}
\section*{غزل شماره ۲۹۲۴: آه از عشق جمال حوریی}
\label{sec:2924}
\addcontentsline{toc}{section}{\nameref{sec:2924}}
\begin{longtable}{l p{0.5cm} r}
آه از عشق جمال حوریی
&&
کو گرفت از عاشقانش دوریی
\\
زندگی نو به نو از کشتنش
&&
صحت تازه شد از رنجوریی
\\
گر گهر داری ببین حال مرا
&&
در تک دریا ز دریا دوریی
\\
گفتم ای عقلم کجایی عقل گفت
&&
چون شدم می چون کنم انگوریی
\\
جان بسوز و سرمه کن خاکسترش
&&
تا نماند در دو عالم کوریی
\\
تا کند جان‌های بی‌جان در سماع
&&
گرد آن شهد ازل زنبوریی
\\
تا کند آن شمس تبریزی به حق
&&
جمله ویران‌هات را معموریی
\\
\end{longtable}
\end{center}
