\begin{center}
\section*{غزل شماره ۱۷۵۷: همتم شد بلند و تدبیرم}
\label{sec:1757}
\addcontentsline{toc}{section}{\nameref{sec:1757}}
\begin{longtable}{l p{0.5cm} r}
همتم شد بلند و تدبیرم
&&
جز به پیش تو من نمی‌میرم
\\
تو دهانم گرفته‌ای که خموش
&&
تو دهان گیر و من جهان گیرم
\\
زان ز عالم ربوده‌ام حلقه
&&
که به دست توست زنجیرم
\\
پیر ما را ز سر جوان کرده‌ست
&&
لاجرم هم جوان و هم پیرم
\\
چون گشاد من از کمان تو است
&&
راست رو خصم دوز چون تیرم
\\
با گشادت چه جای تیر و کمان
&&
هر دو را بشکنم بنپذیرم
\\
دیدن غیر تو نفاق بود
&&
من نه مرد نفاق و تزویرم
\\
با من آمیختی چو شکر و شیر
&&
چون شکر در گداز از آن شیرم
\\
طاقتم طاق شد ز جفتی خویش
&&
درمیفکن دگر به تأخیرم
\\
درد تأخیر چون برآرد دود
&&
بررود تا اثیر تأثیرم
\\
\end{longtable}
\end{center}
