\begin{center}
\section*{غزل شماره ۱۳۷۸: ای آسمان این چرخ من زان ماه رو آموختم}
\label{sec:1378}
\addcontentsline{toc}{section}{\nameref{sec:1378}}
\begin{longtable}{l p{0.5cm} r}
ای آسمان این چرخ من زان ماه رو آموختم
&&
خورشید او را ذره‌ام این رقص از او آموختم
\\
ای مه نقاب روی او ای آب جان در جوی او
&&
بر رو دویدن سوی او زان آب جو آموختم
\\
گلشن همی‌گوید مرا کاین نافه چون دزدیده‌ای
&&
من شیری و نافه بری ز آهوی هو آموختم
\\
از باغ و از عرجون او وز طره میگون او
&&
اینک رسن بازی خوش همچون کدو آموختم
\\
از نقش‌های این جهان هم چشم بستم هم دهان
&&
تا نقش بندی عجب بی‌رنگ و بو آموختم
\\
دیدم گشاد داد او وان جود و آن ایجاد او
&&
من دادن جان دم به دم زان دادخو آموختم
\\
در خواب بی‌سو می روی در کوی بی‌کو می روی
&&
شش سو مرو وز سو مگو چون غیر سو آموختم
\\
\end{longtable}
\end{center}
