\begin{center}
\section*{غزل شماره ۳۰۲۴: بستگی این سماع هست ز بیگانه‌ای}
\label{sec:3024}
\addcontentsline{toc}{section}{\nameref{sec:3024}}
\begin{longtable}{l p{0.5cm} r}
بستگی این سماع هست ز بیگانه‌ای
&&
ز ارچلی جغد گشت حلقه چو ویرانه‌ای
\\
آنک بود همچو برف سرد کند وقت را
&&
چون بگدازد چو سیل پست کند خانه‌ای
\\
غیر برونی بدست غیر درونی بتر
&&
از سبب غیریست کندن دندانه‌ای
\\
باد خزانست غیر زرد کند باغ را
&&
حبس کند در زمین خوبی هر دانه‌ای
\\
پیش تو خندد چو گل پای درآید چو خار
&&
ریش نگه دار از آن دوسر چون شانه‌ای
\\
از سبب آنک بد در صف ترسنده‌ای
&&
گشت شکسته بسی لشکر مردانه‌ای
\\
خسرو تبریزیی شمس حق و دین که او
&&
شمع همه جمع‌هاست من شده پروانه‌ای
\\
\end{longtable}
\end{center}
