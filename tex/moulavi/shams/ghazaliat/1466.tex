\begin{center}
\section*{غزل شماره ۱۴۶۶: در عشق سلیمانی من همدم مرغانم}
\label{sec:1466}
\addcontentsline{toc}{section}{\nameref{sec:1466}}
\begin{longtable}{l p{0.5cm} r}
در عشق سلیمانی من همدم مرغانم
&&
هم عشق پری دارم هم مرد پری خوانم
\\
هر کس که پری خوتر در شیشه کنم زودتر
&&
برخوانم افسونش حراقه بجنبانم
\\
زین واقعه مدهوشم باهوشم و بی‌هوشم
&&
هم ناطق و خاموشم هم لوح خموشانم
\\
فریاد که آن مریم رنگی دگر است این دم
&&
فریاد کز این حالت فریاد نمی‌دانم
\\
زان رنگ چه بی‌رنگم زان طره چو آونگم
&&
زان شمع چو پروانه یا رب چه پریشانم
\\
گفتم که مها جانی امروز دگر سانی
&&
گفتا که بر او منگر از دیده انسانم
\\
ای خواجه اگر مردی تشویش چه آوردی
&&
کز آتش حرص تو پردود شود جانم
\\
یا عاشق شیدا شو یا از بر ما واشو
&&
در پرده میا با خود تا پرده نگردانم
\\
هم خونم و هم شیرم هم طفلم و هم پیرم
&&
هم چاکر و هم میرم هم اینم و هم آنم
\\
هم شمس شکرریزم هم خطه تبریزم
&&
هم ساقی و هم مستم هم شهره و پنهانم
\\
\end{longtable}
\end{center}
