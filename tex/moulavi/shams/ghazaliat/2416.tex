\begin{center}
\section*{غزل شماره ۲۴۱۶: برو برو که به بز لایق است بزغاله}
\label{sec:2416}
\addcontentsline{toc}{section}{\nameref{sec:2416}}
\begin{longtable}{l p{0.5cm} r}
برو برو که به بز لایق است بزغاله
&&
برو که هست ز گاوان حیات گوساله
\\
برو برو که خران گله گله جمع شدند
&&
خر جوان و خر پیر و خر دو یک ساله
\\
ز ناله تو مرا بوی خر همی‌آید
&&
که خر کند به علف زار و ماده خر ناله
\\
دماغ پاک بباید برای مشک و عبیر
&&
گلوله‌های پلیدی برای جلاله
\\
در آن زمان که خران بول خر به بو گیرند
&&
زهی زمان و زهی حالت و زهی حاله
\\
میا میا که به میدان دل خران نرسند
&&
به صد هزار حیل می‌رسند خیاله
\\
دلاله کیست بلیس این عروس دنیا را
&&
عروس را تو قیاسی بکن ز دلاله
\\
خموش باش سخن شرط نیست طالب را
&&
که او ز اشارت ابرو رسد به دنباله
\\
\end{longtable}
\end{center}
