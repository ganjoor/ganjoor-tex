\begin{center}
\section*{غزل شماره ۲۳۶۳: ای ز هندستان زلفت رهزنان برخاسته}
\label{sec:2363}
\addcontentsline{toc}{section}{\nameref{sec:2363}}
\begin{longtable}{l p{0.5cm} r}
ای ز هندستان زلفت رهزنان برخاسته
&&
نعره از مردان مرد و از زنان برخاسته
\\
آتش رخسار تو در بیشه جان‌ها زده
&&
دود جان‌ها برشده هفت آسمان برخاسته
\\
جوی‌های شیر و می پنهان روان کرده ز جان
&&
وز معانی ساقیان همچو جان برخاسته
\\
کفر را سرمه کشیده تا بدیده کفر نیز
&&
شاهد دین را میان مؤمنان برخاسته
\\
تن چو دیوار و پس دیوار افتاده دلی
&&
در بیان حال آن دل این زبان برخاسته
\\
رو خرابی‌ها نگر در خانه هستی ز عشق
&&
سقف خانه درشکسته آستان برخاسته
\\
گر چه گوید فارغم از عاشقان لیکن از او
&&
بر سر هر عاشقی صد مهربان برخاسته
\\
شمس تبریزی چو کان عشق باقی را نمود
&&
خون دل یاقوت وار از عکس آن برخاسته
\\
\end{longtable}
\end{center}
