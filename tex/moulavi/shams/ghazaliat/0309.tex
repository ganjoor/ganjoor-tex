\begin{center}
\section*{غزل شماره ۳۰۹: واجب کند چو عشق مرا کرد دل خراب}
\label{sec:0309}
\addcontentsline{toc}{section}{\nameref{sec:0309}}
\begin{longtable}{l p{0.5cm} r}
واجب کند چو عشق مرا کرد دل خراب
&&
کاندر خرابه دل من آید آفتاب
\\
از پای درفتاده‌ام از شرم این کرم
&&
کان شه دعام گفت همو کرد مستجاب
\\
بس چهره کو نمود مرا بهر ساکنی
&&
گفتم که چهره دیدم و آن بود خود نقاب
\\
از نور آن نقاب چو سوزید عالمی
&&
یا رب چگونه باشد آن شاه بی‌حجاب
\\
بر من گذشت عشق و من اندر عقب شدم
&&
واگشت و لقمه کرد و مرا خورد چون عقاب
\\
برخوردم از زمانه چو او خورد مر مرا
&&
در بحر عذب رفتم و وارستم از عذاب
\\
آن را که لقمه‌های بلاها گوار نیست
&&
زانست کو ندید گوارش از این شراب
\\
زین اعتماد نوش کنند انبیا بلا
&&
زیرا که هیچ وقت نترسد ز آتش آب
\\
\end{longtable}
\end{center}
