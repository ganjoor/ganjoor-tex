\begin{center}
\section*{غزل شماره ۲۸۹۸: هر دم ای دل سوی جانان می‌روی}
\label{sec:2898}
\addcontentsline{toc}{section}{\nameref{sec:2898}}
\begin{longtable}{l p{0.5cm} r}
هر دم ای دل سوی جانان می‌روی
&&
وز نظرها سخت پنهان می‌روی
\\
جامه‌ها را چاک کردی همچو ماه
&&
در پی خورشید رخشان می‌روی
\\
ای نشسته با حریفان بر زمین
&&
وز درون بر هفت کیوان می‌روی
\\
پیش مهمانان به صورت حاضری
&&
سوی صورتگر به مهمان می‌روی
\\
چون قلم بر دست آن نقاش چست
&&
در میان نقش انسان می‌روی
\\
همچو آبی می‌روی در زیر کاه
&&
آب حیوانی به بستان می‌روی
\\
در جهان غمگین نماندی گر تو را
&&
چشم دیدی چون خرامان می‌روی
\\
ای دریغا خلق دیدی مر تو را
&&
چون نهان از جمله خلقان می‌روی
\\
حال ما بنگر ببر پیغام ما
&&
چون به پیش تخت سلطان می‌روی
\\
\end{longtable}
\end{center}
