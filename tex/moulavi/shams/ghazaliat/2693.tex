\begin{center}
\section*{غزل شماره ۲۶۹۳: به تن با ما به دل در مرغزاری}
\label{sec:2693}
\addcontentsline{toc}{section}{\nameref{sec:2693}}
\begin{longtable}{l p{0.5cm} r}
به تن با ما به دل در مرغزاری
&&
چو دربند شکاری تو شکاری
\\
به تن این جا میان بسته چو نایی
&&
به باطن همچو باد بی‌قراری
\\
تنت چون جامه غواص بر خاک
&&
تو چون ماهی روش در آب داری
\\
در این دریا بسی رگ‌هاست صافی
&&
بسی رگ‌هاست کان تیره است و تاری
\\
صفای دل از آن رگ‌های صافی است
&&
بدان رگ پی بری چون پر برآری
\\
در آن رگ‌ها تو همچون خون نهانی
&&
ور انگشتی نهم تو شرم داری
\\
از آن رگ‌هاست بانگ چنگ خوش رگ
&&
ز عکس و لطف آن زاری است زاری
\\
ز بحر بی‌کنار است این نواها
&&
کی می‌غرد به موج از بی‌کناری
\\
\end{longtable}
\end{center}
