\begin{center}
\section*{غزل شماره ۲۰۱۸: مرغ خانه با هما پر وا مکن}
\label{sec:2018}
\addcontentsline{toc}{section}{\nameref{sec:2018}}
\begin{longtable}{l p{0.5cm} r}
مرغ خانه با هما پر وا مکن
&&
پر نداری نیت صحرا مکن
\\
چون سمندر در دل آتش مرو
&&
وز مری تو خویش را رسوا مکن
\\
درزیا آهنگری کار تو نیست
&&
تو ندانی فعل آتش‌ها مکن
\\
اول از آهنگران تعلیم گیر
&&
ور نه بی‌تعلیم تو آن را مکن
\\
چون نه‌ای بحری تو بحر اندرمشو
&&
قصد موج و غره دریا مکن
\\
ور کنی پس گوشه کشتی بگیر
&&
دست خود را تو ز کشتی وا مکن
\\
گر بیفتی هم در آتش کشتی بیفت
&&
تکیه تو بر پنجه و بر پا مکن
\\
چرخ خواهی صحبت عیسی گزین
&&
ور نه قصد گنبد خضرا مکن
\\
میوه خامی مقیم شاخ باش
&&
بی‌معانی ترک این اسما مکن
\\
شمس تبریزی مقیم حضرت است
&&
تو مقام خویش جز آن جا مکن
\\
\end{longtable}
\end{center}
