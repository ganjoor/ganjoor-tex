\begin{center}
\section*{غزل شماره ۱۴۹۶: چه دیدم خواب شب کامروز مستم}
\label{sec:1496}
\addcontentsline{toc}{section}{\nameref{sec:1496}}
\begin{longtable}{l p{0.5cm} r}
چه دیدم خواب شب کامروز مستم
&&
چو مجنونان ز بند عقل جستم
\\
به بیداری مگر من خواب بینم
&&
که خوابم نیست تا این درد هستم
\\
مگر من صورت عشق حقیقی
&&
بدیدم خواب کو را می پرستم
\\
بیا ای عشق کاندر تن چو جانی
&&
به اقبالت ز حبس تن برستم
\\
مرا گفتی بدر پرده دریدم
&&
مرا گفتی قدح بشکن شکستم
\\
مرا گفتی ببر از جمله یاران
&&
بکندم از همه دل در تو بستم
\\
مرا دل خسته کردی جرمم این بود
&&
که از مژگان خیالت را بجستم
\\
ببر جان مرا تا در پناهت
&&
دو دستک می زنم کز جان بسستم
\\
چه عالم‌هاست در هر تار مویت
&&
بیفشان زلف کز عالم گسستم
\\
که در هفتم زمین با تو بلندم
&&
که در هفتم فلک بی‌روت پستم
\\
\end{longtable}
\end{center}
