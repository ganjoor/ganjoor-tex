\begin{center}
\section*{غزل شماره ۶۷۴: چنان کز غم دل دانا گریزد}
\label{sec:0674}
\addcontentsline{toc}{section}{\nameref{sec:0674}}
\begin{longtable}{l p{0.5cm} r}
چنان کز غم دل دانا گریزد
&&
دو چندان غم ز پیش ما گریزد
\\
مگر ما شحنه‌ایم و غم چو دزدست
&&
چو ما را دید جا از جا گریزد
\\
بغرد شیر عشق و گله غم
&&
چو صید از شیر در صحرا گریزد
\\
ز نابینا برهنه غم ندارد
&&
ز پیش دیده بینا گریزد
\\
مرا سوداست تا غم را ببینم
&&
ولیکن غم از این سودا گریزد
\\
همه عالم به دست غم زبونند
&&
چو او بیند مرا تنها گریزد
\\
اگر بالا روم پستی گریزد
&&
وگر پستی روم بالا گریزد
\\
خمش باشم بود کاین غم درافتد
&&
غلط خود غم ز ناگویا گریزد
\\
\end{longtable}
\end{center}
