\begin{center}
\section*{غزل شماره ۲۰۲۴: مات خود را صنما مات مکن}
\label{sec:2024}
\addcontentsline{toc}{section}{\nameref{sec:2024}}
\begin{longtable}{l p{0.5cm} r}
مات خود را صنما مات مکن
&&
بجز از لطف و مراعات مکن
\\
خرده و بی‌ادبی‌ها که برفت
&&
عفو کن هیچ مکافات مکن
\\
وقت رحم است بکن کینه مکش
&&
بنده را طعمه آفات مکن
\\
به سر تو که جدایی مندیش
&&
جز که پیوند و ملاقات مکن
\\
خاک خود را به زمین برمگذار
&&
منزلش جز به سماوات مکن
\\
اولش جز به سوی خویش مکش
&&
آخرش جز که سعادات مکن
\\
آنچ خو کرد ز لطفت برسان
&&
ترک تیمار و جرایات مکن
\\
بنده اهل خرابات توایم
&&
پشت ما را به خرابات مکن
\\
ما که باشیم که گوییم مکن
&&
چونک گفتیم ممارات مکن
\\
\end{longtable}
\end{center}
