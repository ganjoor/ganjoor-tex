\begin{center}
\section*{غزل شماره ۱۹۴۴: چون ببینی آفتاب از روی دلبر یاد کن}
\label{sec:1944}
\addcontentsline{toc}{section}{\nameref{sec:1944}}
\begin{longtable}{l p{0.5cm} r}
چون ببینی آفتاب از روی دلبر یاد کن
&&
چون ببینی ابر را از اشک چاکر یاد کن
\\
چون ببینی ماه نو را همچو من بگداخته
&&
از برای جان خود زین جان لاغر یاد کن
\\
درنگر در آسمان وین چرخ سرگردان ببین
&&
حال سرگردان این بی‌پا و بی‌سر یاد کن
\\
چون جهان تاریک بینی از سپاه زنگ شب
&&
از اسیران شب هجران کافر یاد کن
\\
چون ببینی نسر طایر بر فلک بر آتشین
&&
ز آتش مرغ دل سوزیده شهپر یاد کن
\\
چون ببینی بر فلک مریخ خون آشام را
&&
چشم مریخی خون آشام پرشر یاد کن
\\
لب ببند و خشک آر و هر چه بینی خشک و تر
&&
در لب و چشمم نگر زان خشک و زین‌تر یاد کن
\\
\end{longtable}
\end{center}
