\begin{center}
\section*{غزل شماره ۳۱۵۹: زندگانی مجلس سامی}
\label{sec:3159}
\addcontentsline{toc}{section}{\nameref{sec:3159}}
\begin{longtable}{l p{0.5cm} r}
زندگانی مجلس سامی
&&
باد در سروری و خودکامی
\\
نام تو زنده باد کز نامت
&&
یافتند اصفیا نکونامی
\\
می‌رسانم سلام و خدمت‌ها
&&
که رهی را ولی انعامی
\\
چه دهم شرح اشتیاق که خود
&&
ماهیم من تو بحر اکرامی
\\
ماهی تشنه چون بود بی‌آب
&&
ای که جان را تو دانه و دامی
\\
سبب این تحیت آن بودست
&&
که تو کار مرا سرانجامی
\\
حاصل خدمت از شکرریزت
&&
دارد اومید شربت آشامی
\\
ز آن کرم‌ها که کرده‌ای با خلق
&&
خاص آسوده است و هم عامی
\\
بکشش در حمایتت کامروز
&&
تویی اهل زمانه را حامی
\\
تا که در ظل تو بیارامد
&&
که تو جان را پناه و آرامی
\\
که شوم من غریق منت تو
&&
کابتدا کردی و در اتمامی
\\
باد جاوید بر مسلمانان
&&
سایه‌ات کآفتاب اسلامی
\\
این سو ار کار و خدمتی باشد
&&
تا که خدمت نمای و رامی
\\
\end{longtable}
\end{center}
