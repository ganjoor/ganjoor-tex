\begin{center}
\section*{غزل شماره ۱۵۲۸: به پیش باد تو ما همچو گردیم}
\label{sec:1528}
\addcontentsline{toc}{section}{\nameref{sec:1528}}
\begin{longtable}{l p{0.5cm} r}
به پیش باد تو ما همچو گردیم
&&
بدان سو که تو گردی چون نگردیم
\\
ز نور نوبهارت سبز و گرمیم
&&
ز تأثیر خزانت سرد و زردیم
\\
ز عکس حلم تو تسلیم باشیم
&&
ز عکس خشم تو اندر نبردیم
\\
عدم را برگماری جمله هیچیم
&&
کرم را برفزایی جمله مردیم
\\
عدم را و کرم را چون شکستی
&&
جهان را و نهان را درنوردیم
\\
چو دیدیم آنچ از عالم فزون است
&&
دو عالم را شکستیم و بخوردیم
\\
به چشم عاشقان جان و جهانیم
&&
به چشم فاسقان مرگیم و دردیم
\\
زمستان و تموز از ما جدا شد
&&
نه گرمیم ای حریفان و نه سردیم
\\
زمستان و تموز احوال جسم است
&&
نه جسمیم این زمان ما روح فردیم
\\
چو نطع عشق خود ما را نمودی
&&
به مهره مهر تو کاستاد نردیم
\\
چو گفتی بس بود خاموش کردیم
&&
اگر چه بلبل گلزار و وردیم
\\
\end{longtable}
\end{center}
