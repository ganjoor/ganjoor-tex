\begin{center}
\section*{غزل شماره ۳۰۳۱: خوشدلم از یار همچنانک تو دیدی}
\label{sec:3031}
\addcontentsline{toc}{section}{\nameref{sec:3031}}
\begin{longtable}{l p{0.5cm} r}
خوشدلم از یار همچنانک تو دیدی
&&
جان پرانوار همچنانک تو دیدی
\\
از چمن یار صد روان مقدس
&&
در گل و گلزار همچنانک تو دیدی
\\
هر کی دلی داشت زین هوس تو ببینش
&&
بی دل و بی‌کار همچنانک تو دیدی
\\
هر نظری کو بدید روی تو را گشت
&&
خواجه اسرار همچنانک تو دیدی
\\
صورت منصور دانک بود بهانه
&&
برشده بر دار همچنانک تو دیدی
\\
هست بر اومید گلستان تو جان‌ها
&&
ساخته با خار همچنانک تو دیدی
\\
عشق چو طاووس چون پرید شود دل
&&
خانه پرمار همچنانک تو دیدی
\\
عشق گزین عشق بی‌حیات خوش عشق
&&
عمر بود بار همچنانک تو دیدی
\\
در دل عشاق فخر و ملک دو عالم
&&
ننگ بود عار همچنانک تو دیدی
\\
عشق خداوند شمس دین که به تبریز
&&
جان کند ایثار همچنانک تو دیدی
\\
\end{longtable}
\end{center}
