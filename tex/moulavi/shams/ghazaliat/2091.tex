\begin{center}
\section*{غزل شماره ۲۰۹۱: ای هفت دریا گوهر عطا کن}
\label{sec:2091}
\addcontentsline{toc}{section}{\nameref{sec:2091}}
\begin{longtable}{l p{0.5cm} r}
ای هفت دریا گوهر عطا کن
&&
وین مس‌ها را پرکیمیا کن
\\
ای شمع مستان وی سرو بستان
&&
تا کی ز دستان آخر وفا کن
\\
بگریست بر ما هر سنگ خارا
&&
این درد ما را جانا دوا کن
\\
ای خشم کرده دیدار برده
&&
این ماجرا را یک دم رها کن
\\
احسان و مردی بسیار کردی
&&
آن مردمی را اکنون دو تا کن
\\
ای خوب مذهب ای ماه و کوکب
&&
در ظلمت شب چون مه سخا کن
\\
درد قدیمی رنج سقیمی
&&
گرد یتیمی از ما جدا کن
\\
گر در نعیمم در زر و سیمم
&&
بی‌تو یتیمم درمان ما کن
\\
من لب ببستم در غم نشستم
&&
بگشای دستم قصد لقا کن
\\
\end{longtable}
\end{center}
