\begin{center}
\section*{غزل شماره ۲۸۷۶: شکنی شیشه مردم گرو از من گیری}
\label{sec:2876}
\addcontentsline{toc}{section}{\nameref{sec:2876}}
\begin{longtable}{l p{0.5cm} r}
شکنی شیشه مردم گرو از من گیری
&&
همه شب عهد کنی روز شکستن گیری
\\
شیری و شیرشکن کینه ز خرگوش مکش
&&
قادری که شکنی شیر و تهمتن گیری
\\
ای سلیمان که به فرمانت بود دیو و پری
&&
بی گنه مور چرا بر سر خرمن گیری
\\
ننگری هیچ غنی را و یکی عوری را
&&
خوش گریبان کشی و گوشه دامن گیری
\\
هین مترس ای دل از آن جور که مؤمن آن جاست
&&
ای دل ار عاقلی آرام به مؤمن گیری
\\
ترک یک قطره کنی ماهی دریا باشی
&&
ترک یک حبه کنی ملکت مخزن گیری
\\
دور از آبی تو چو روغن چو همه او نشوی
&&
چون شدی او پس از آن آب ز روغن گیری
\\
ننگ مردانی اگر او به جفا نیزه کشد
&&
به سوی او نروی و پی جوشن گیری
\\
\end{longtable}
\end{center}
