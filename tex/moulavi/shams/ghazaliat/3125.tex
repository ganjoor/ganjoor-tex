\begin{center}
\section*{غزل شماره ۳۱۲۵: بتا گر مرا تو ببینی ندانی}
\label{sec:3125}
\addcontentsline{toc}{section}{\nameref{sec:3125}}
\begin{longtable}{l p{0.5cm} r}
بتا گر مرا تو ببینی ندانی
&&
به جان لاله زارم به رخ زعفرانی
\\
بدادم به تو دل مرا توبه از دل
&&
سپارم به تو جان که جان را تو جانی
\\
هزاران نشان بد ز آه و ز اشکم
&&
کنون رفت کارم گذشت از نشانی
\\
تو شاه عظیمی که در دل مقیمی
&&
تو آب حیاتی که در تن روانی
\\
تو هم غیب بینی تو هم نازنینی
&&
نگفتند هرگز تو را لن ترانی
\\
چو سرجوش کردی چه روپوش کردی
&&
تو روپوش می‌کن که پنهان نمانی
\\
زهی تلخ مرگی چو بی‌تو زید جان
&&
چو پیش تو میرم زهی زندگانی
\\
از این جان ظاهر به جان آمدم من
&&
کز این جان ظاهر شود جان نهانی
\\
میان دو جان مانده بودیم حیران
&&
که می‌گفت اینی که می‌گفت آنی
\\
یکی جان جنت یکی جان دوزخ
&&
یکی جان ظلمت یکی جان عیانی
\\
چه جنت چه دوزخ تویی شاه برزخ
&&
بخوانی بخوانی برانی برانی
\\
\end{longtable}
\end{center}
