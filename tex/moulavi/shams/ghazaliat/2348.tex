\begin{center}
\section*{غزل شماره ۲۳۴۸: فریاد ز یار خشم کرده}
\label{sec:2348}
\addcontentsline{toc}{section}{\nameref{sec:2348}}
\begin{longtable}{l p{0.5cm} r}
فریاد ز یار خشم کرده
&&
سوگند به خشم و کینه خورده
\\
برهم زده خانه را و ما را
&&
حمال گرفته رخت برده
\\
بر دل قفلی گران نهاده
&&
او رفته کلید را سپرده
\\
ای بی‌تو حیات تلخ گشته
&&
ای بی‌تو چراغ عیش مرده
\\
ای بی‌تو شراب درد گشته
&&
ای بی‌تو سماع‌ها فسرده
\\
ای سرخ و سپید بی‌تو ماندم
&&
من زرد و شبم سیاه چرده
\\
ای عشق تو پرده‌ها دریده
&&
سر بیرون کن دمی ز پرده
\\
\end{longtable}
\end{center}
