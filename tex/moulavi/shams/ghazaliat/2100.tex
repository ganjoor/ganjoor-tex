\begin{center}
\section*{غزل شماره ۲۱۰۰: چند بوسه وظیفه تعیین کن}
\label{sec:2100}
\addcontentsline{toc}{section}{\nameref{sec:2100}}
\begin{longtable}{l p{0.5cm} r}
چند بوسه وظیفه تعیین کن
&&
به شکرخنده‌ایم شیرین کن
\\
آن دلت را خدای نرم کناد
&&
این دعای خوش است آمین کن
\\
مگر این را به خواب خواهم دید
&&
من بخسبم کنار بالین کن
\\
ای فسون اجل فراق لبت
&&
رو فسون مسیح آیین کن
\\
عرصه چرخ بی‌تو تنگ آمد
&&
هین براق وصال را زین کن
\\
حسن داری وفاست لایق حسن
&&
حسن را با وفا تو کابین کن
\\
چون بمیرند رحم خواهی کرد
&&
آنچ آخر کنی تو پیشین کن
\\
حاجیان مانده‌اند از ره حج
&&
داروی اشتران گرگین کن
\\
تا به کعبه وصال تو برسند
&&
چاره آب و زاد و خرجین کن
\\
ای دو چشم جهان به تو روشن
&&
این جهان را تو آن جهان بین کن
\\
از تجلی آفتاب رخت
&&
چشم و دل را چو طور سینین کن
\\
بس کنم شد ز حد گستاخی
&&
من کی باشم که گویمت این کن
\\
گر نبود این سخن ز من لایق
&&
آنچ آن لایق است تلقین کن
\\
شمس تبریز بر افق بخرام
&&
گو شمال هلال و پروین کن
\\
\end{longtable}
\end{center}
