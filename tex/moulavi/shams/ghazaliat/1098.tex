\begin{center}
\section*{غزل شماره ۱۰۹۸: آمدم من بی‌دل و جان ای پسر}
\label{sec:1098}
\addcontentsline{toc}{section}{\nameref{sec:1098}}
\begin{longtable}{l p{0.5cm} r}
آمدم من بی‌دل و جان ای پسر
&&
رنگ من بین نقش برخوان ای پسر
\\
نی غلط من نامدم تو آمدی
&&
در وجود بنده پنهان ای پسر
\\
همچو زر یک لحظه در آتش بخند
&&
تا ببینی بخت خندان ای پسر
\\
در خرابات دلم اندیشه‌هاست
&&
در هم افتاده چو مستان ای پسر
\\
پای دار و شور مستان گوش دار
&&
در شکست و جست دربان ای پسر
\\
آمدم و آوردمت آیینه‌ای
&&
روی بین و رو مگردان ای پسر
\\
کفر من آیینه ایمان توست
&&
بنگر اندر کفر ایمان ای پسر
\\
می‌زنم من نعره‌ها در خامشی
&&
آمدم خاموش گویان ای پسر
\\
\end{longtable}
\end{center}
