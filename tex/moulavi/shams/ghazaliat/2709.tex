\begin{center}
\section*{غزل شماره ۲۷۰۹: دلاراما چنین زیبا چرایی}
\label{sec:2709}
\addcontentsline{toc}{section}{\nameref{sec:2709}}
\begin{longtable}{l p{0.5cm} r}
دلاراما چنین زیبا چرایی
&&
چنین چست و چنین رعنا چرایی
\\
گرفتم من که جانی و جهانی
&&
چنین جان و جهان آرا چرایی
\\
گرفتم من که الیاسی و خضری
&&
چو آب خضر عمرافزا چرایی
\\
گرفتم من که دنیایی و دینی
&&
چو دنیا مایه سودا چرایی
\\
گرفتم گنج قارونی به خوبی
&&
چو موسی با ید بیضا چرایی
\\
ز رشکت دوست خون دوست ریزد
&&
بدین حد شنگ و سرغوغا چرایی
\\
چو نور تو گرفت از قاف تا قاف
&&
نهان از دیده چون عنقا چرایی
\\
ندارد هیچ حلوا طبع صهبا
&&
تو هم حلوا و هم صهبا چرایی
\\
ز عشق گفت تو با خود بجنگم
&&
که پیش چون ویی گویا چرایی
\\
\end{longtable}
\end{center}
