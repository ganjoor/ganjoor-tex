\begin{center}
\section*{غزل شماره ۲۶۵۷: دلا تا نازکی و نازنینی}
\label{sec:2657}
\addcontentsline{toc}{section}{\nameref{sec:2657}}
\begin{longtable}{l p{0.5cm} r}
دلا تا نازکی و نازنینی
&&
برو که نازنینان را نبینی
\\
در این رنگی دلا تا تو بلنگی
&&
نیابی در چنان تا تو چنینی
\\
در آیینه نبینی روی خوبان
&&
که تا با خوی زشتت همنشینی
\\
تو زیبا شو که این آیینه زیباست
&&
تو بی‌چین شو که آیینه است چینی
\\
مشو پنهان که غیرت در کمین است
&&
همی‌بیند تو را کاندر کمینی
\\
ز خود پنهان شدی سر درکشیدی
&&
ببستی چشم تا خود را نبینی
\\
به لب یاسین همی‌خوانی ولیکن
&&
ز کینه جمله تن دندان چو سینی
\\
\end{longtable}
\end{center}
