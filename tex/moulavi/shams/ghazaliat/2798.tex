\begin{center}
\section*{غزل شماره ۲۷۹۸: در دو چشم من نشین ای آن که از من منتری}
\label{sec:2798}
\addcontentsline{toc}{section}{\nameref{sec:2798}}
\begin{longtable}{l p{0.5cm} r}
در دو چشم من نشین ای آن که از من منتری
&&
تا قمر را وانمایم کز قمر روشنتری
\\
اندرآ در باغ تا ناموس گلشن بشکند
&&
ز آنک از صد باغ و گلشن خوشتر و گلشنتری
\\
تا که سرو از شرم قدت قد خود پنهان کند
&&
تا زبان اندرکشد سوسن که تو سوسنتری
\\
وقت لطف ای شمع جان مانند مومی نرم و رام
&&
وقت ناز از آهن پولاد تو آهنتری
\\
چون فلک سرکش مباش ای نازنین کز ناز او
&&
نرم گردی چون زمین گر از فلک توسنتری
\\
زان برون انداخت جوشن حمزه وقت کارزار
&&
کز هزاران حصن و جوشن روح را جوشنتری
\\
زان سبب هر خلوتی سوراخ روزن را ببست
&&
کز برای روشنی تو خانه را روشنتری
\\
\end{longtable}
\end{center}
