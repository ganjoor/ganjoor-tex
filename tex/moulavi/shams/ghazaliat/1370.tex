\begin{center}
\section*{غزل شماره ۱۳۷۰: آمد بهار ای دوستان منزل سوی بستان کنیم}
\label{sec:1370}
\addcontentsline{toc}{section}{\nameref{sec:1370}}
\begin{longtable}{l p{0.5cm} r}
آمد بهار ای دوستان منزل سوی بستان کنیم
&&
گرد غریبان چمن خیزید تا جولان کنیم
\\
امروز چون زنبورها پران شویم از گل به گل
&&
تا در عسل خانه جهان شش گوشه آبادان کنیم
\\
آمد رسولی از چمن کاین طبل را پنهان مزن
&&
ما طبل خانه عشق را از نعره‌ها ویران کنیم
\\
بشنو سماع آسمان خیزید ای دیوانگان
&&
جانم فدای عاشقان امروز جان افشان کنیم
\\
زنجیرها را بردریم ما هر یکی آهنگریم
&&
آهن گزان چون کلبتین آهنگ آتشدان کنیم
\\
چون کوره آهنگران در آتش دل می دمیم
&&
کآهن دلان را زین نفس مستعمل فرمان کنیم
\\
آتش در این عالم زنیم وین چرخ را برهم زنیم
&&
وین عقل پابرجای را چون خویش سرگردان کنیم
\\
کوبیم ما بی‌پا و سر گه پای میدان گاه سر
&&
ما کی به فرمان خودیم تا این کنیم و آن کنیم
\\
نی نی چو چوگانیم ما در دست شه گردان شده
&&
تا صد هزاران گوی را در پای شه غلطان کنیم
\\
خامش کنیم و خامشی هم مایه دیوانگیست
&&
این عقل باشد کآتشی در پنبه پنهان کنیم
\\
\end{longtable}
\end{center}
