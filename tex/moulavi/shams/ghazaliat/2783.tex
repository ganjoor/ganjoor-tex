\begin{center}
\section*{غزل شماره ۲۷۸۳: ای نرفته از دل من اندرآ شاد آمدی}
\label{sec:2783}
\addcontentsline{toc}{section}{\nameref{sec:2783}}
\begin{longtable}{l p{0.5cm} r}
ای نرفته از دل من اندرآ شاد آمدی
&&
ای تو شمع شب فروزی مرحبا شاد آمدی
\\
خانقاه روحیان را از تو حلو و حمزه‌ها
&&
جان جان صوفیانی الصلا شاد آمدی
\\
شب چو چتر و مه چو سلطان می‌دود در زیر چتر
&&
وز تو تخت و تاج ما و چتر ما شاد آمدی
\\
بی گهان در پیش کردی روح‌های پاک را
&&
ای صحابه عشق را چون مصطفی شاد آمدی
\\
ای که آن رحمت نمودی از پی چندین فراق
&&
می‌نگنجم زین طرب در هیچ جا شاد آمدی
\\
من گمان‌ها داشتم اندر وفای لطف تو
&&
لیک در وهمم نیامد این وفا شاد آمدی
\\
پرده داری کن تو ای شب کان مه اندر خلوت است
&&
مطربا پیوند کن تو پرده‌ها شاد آمدی
\\
چون به نزد پرده دار شمس تبریزی رسی
&&
بشنوی از شش جهت کای خوش لقا شاد آمدی
\\
\end{longtable}
\end{center}
