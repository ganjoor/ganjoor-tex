\begin{center}
\section*{غزل شماره ۱۳۴۶: رفت عمرم در سر سودای دل}
\label{sec:1346}
\addcontentsline{toc}{section}{\nameref{sec:1346}}
\begin{longtable}{l p{0.5cm} r}
رفت عمرم در سر سودای دل
&&
وز غم دل نیستم پروای دل
\\
دل به قصد جان من برخاسته
&&
من نشسته تا چه باشد رای دل
\\
دل ز حلقه دین گریزد زانک هست
&&
حلقه زلفین خوبان جای دل
\\
گرد او گردم که دل را گرد کرد
&&
کو رسد فریادم از غوغای دل
\\
خواب شب بر چشم خود کردم حرام
&&
تا ببینم صبحدم سیمای دل
\\
قد من همچون کمان شد از رکوع
&&
تا ببینم قامت و بالای دل
\\
آن جهان یک تابش از خورشید دل
&&
وین جهان یک قطره از دریای دل
\\
لب ببند ایرا به گردون می‌رسد
&&
بی‌زبان هیهای دل هیهای دل
\\
\end{longtable}
\end{center}
