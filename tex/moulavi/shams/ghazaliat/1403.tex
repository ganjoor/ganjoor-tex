\begin{center}
\section*{غزل شماره ۱۴۰۳: آمده‌ام که سر نهم عشق تو را به سر برم}
\label{sec:1403}
\addcontentsline{toc}{section}{\nameref{sec:1403}}
\begin{longtable}{l p{0.5cm} r}
آمده‌ام که سر نهم عشق تو را به سر برم
&&
ور تو بگوییم که نی نی شکنم شکر برم
\\
آمده‌ام چو عقل و جان از همه دیده‌ها نهان
&&
تا سوی جان و دیدگان مشعله نظر برم
\\
آمده‌ام که ره زنم بر سر گنج شه زنم
&&
آمده‌ام که زر برم زر نبرم خبر برم
\\
گر شکند دل مرا جان بدهم به دل شکن
&&
گر ز سرم کله برد من ز میان کمر برم
\\
اوست نشسته در نظر من به کجا نظر کنم
&&
اوست گرفته شهر دل من به کجا سفر برم
\\
آنک ز زخم تیر او کوه شکاف می کند
&&
پیش گشادتیر او وای اگر سپر برم
\\
گفتم آفتاب را گر ببری تو تاب خود
&&
تاب تو را چو تب کند گفت بلی اگر برم
\\
آنک ز تاب روی او نور صفا به دل کشد
&&
و آنک ز جوی حسن او آب سوی جگر برم
\\
در هوس خیال او همچو خیال گشته‌ام
&&
وز سر رشک نام او نام رخ قمر برم
\\
این غزلم جواب آن باده که داشت پیش من
&&
گفت بخور نمی‌خوری پیش کسی دگر برم
\\
\end{longtable}
\end{center}
