\begin{center}
\section*{غزل شماره ۲۱۹۷: ای خراب اسرارم از اسرار تو اسرار تو}
\label{sec:2197}
\addcontentsline{toc}{section}{\nameref{sec:2197}}
\begin{longtable}{l p{0.5cm} r}
ای خراب اسرارم از اسرار تو اسرار تو
&&
نقش‌هایی دیدم از گلزار تو گلزار تو
\\
کشته عشق توام ور ز آنک تو منکر شوی
&&
خط‌هایی دارم از اقرار تو اقرار تو
\\
می‌گدازم می‌گدازم هر زمان همچون شکر
&&
از شکرها رسته از گفتار تو گفتار تو
\\
شب همه خلقان بخفته چشم من بیدار و باز
&&
همچو بخت و طالع بیدار تو بیدار تو
\\
چند گویی مر مرا کز کار چون کاهل شدی
&&
راست گویی ای صنم از کار تو از کار تو
\\
ای طبیب عاشقان این جمله بیماریم
&&
هست زان دو نرگس بیمار تو بیمار تو
\\
ای دم هشیاریم بی‌هوش هشیاری تو
&&
ای دم بی‌هوشیم هشیار تو هشیار تو
\\
چشمه‌ها بر دل بجوشد هر دم از دریای تو
&&
چشم دل پرک زن انوار تو انوار تو
\\
شمس تبریزی که عالم اندک اندک بود
&&
از عطا و بخشش بسیار تو بسیار تو
\\
\end{longtable}
\end{center}
