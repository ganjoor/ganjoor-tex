\begin{center}
\section*{غزل شماره ۱۳۵۱: شد پی این لولیان در حرم ذوالجلال}
\label{sec:1351}
\addcontentsline{toc}{section}{\nameref{sec:1351}}
\begin{longtable}{l p{0.5cm} r}
شد پی این لولیان در حرم ذوالجلال
&&
چشمه و سبزه مقام شوخی و دزدی حلال
\\
رهزنی آن کس کند کو نشناسد رهی
&&
خانه دغل او بود کو نشناسد جمال
\\
اهل جهان عنکبوت صید همه خرمگس
&&
هیچ از ایشان مگو تام نگیرد ملال
\\
دزد نهان خانه را شاهد و غماز کیست
&&
چهره چون زعفران اشک چو آب زلال
\\
اشک چرا می‌دود تا بکشد آتشی
&&
زرد چرا می‌شود تا بکند وصف حال
\\
اشک و رخ عاشقان می‌کشدت که بیا
&&
پیشگه عشق رو خیز ز صف نعال
\\
زردی رخ آینه‌ست سرخی معشوق را
&&
اشک رقم می‌کشد بر صحف خط و خال
\\
این همه خوبی و کش بر رخ خاک حبش
&&
تافته از ماه غیب پرتو نور کمال
\\
صبر کن این یک دو روز با همه فر و فروز
&&
بازرود سوی اصل بازکند اتصال
\\
\end{longtable}
\end{center}
