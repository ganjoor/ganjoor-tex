\begin{center}
\section*{غزل شماره ۵۵۵: چونک جمال حسن تو اسب شکار زین کند}
\label{sec:0555}
\addcontentsline{toc}{section}{\nameref{sec:0555}}
\begin{longtable}{l p{0.5cm} r}
چونک جمال حسن تو اسب شکار زین کند
&&
نیست عجب که از جنون صد چو مرا چنین کند
\\
بال برآرد این دلم چونک غمت پرک زند
&&
بارخدا تو حکم کن تا به ابد همین کند
\\
چونک ستاره دلم با مه تو قران کند
&&
اه که فلک چه لطف‌ها از تو بر این زمین کند
\\
باده به دست ساقیت گرد جهان همی‌رود
&&
آخر کار عاقبت جان مرا گزین کند
\\
گر چه بسی بیاورد در دل بنده سر کند
&&
غیرت تو بسوزدش گر نفسی جز این کند
\\
از دل همچو آهنم دیو و پری حذر کند
&&
چون دل همچو آب را عشق تو آهنین کند
\\
جان چو تیر راست من در کف تست چون کمان
&&
چرخ از این ز کین من هر طرفی کمین کند
\\
دیده چرخ و چرخیان نقش کند نشان من
&&
زانک مرا به هر نفس لطف تو همنشین کند
\\
سجده کنم به هر نفس از پی شکر آنک حق
&&
در تبریز مر مرا بنده شمس دین کند
\\
\end{longtable}
\end{center}
