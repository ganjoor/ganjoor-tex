\begin{center}
\section*{غزل شماره ۳۱۳۴: تو جان مایی، ماه سمایی}
\label{sec:3134}
\addcontentsline{toc}{section}{\nameref{sec:3134}}
\begin{longtable}{l p{0.5cm} r}
تو جان مایی، ماه سمایی
&&
فارغ ز جمله اندیشهایی
\\
جویی ز فکرت، داروی علت
&&
فکرست اصل علت فزایی
\\
فکرت برون کن، حیرت فزون کن
&&
نی مرد فکری مرد صفایی
\\
فکرت درین ره شد ژاژ خایی
&&
مجنون شو ای جان، عاقل چرایی؟!
\\
بد نام مجنون رست از کشاکش
&&
باهوش کرمی، مست اژدهایی
\\
کرم بریشم، اندیشه دارد
&&
زیرا که جوید صنعت نمایی
\\
صنعت نماید، چیزی بزاید
&&
از خود برآید زان خیره‌رایی
\\
صنعت رها کن، صانع بست استت
&&
شاهد همو بس، کم ده گوایی
\\
او نیستها را دادست هستی
&&
او قلبها را بخشد روایی
\\
داد او فلک را دوران دایم
&&
نامد زیانش بی‌دست و پایی
\\
خامش! برآن باش که پر نگویی
&&
هرچند با خود بر می‌نیایی
\\
\end{longtable}
\end{center}
