\begin{center}
\section*{غزل شماره ۳۴: ای عاشقان ای عاشقان آمد گه وصل و لقا}
\label{sec:0034}
\addcontentsline{toc}{section}{\nameref{sec:0034}}
\begin{longtable}{l p{0.5cm} r}
ای عاشقان ای عاشقان آمد گه وصل و لقا
&&
از آسمان آمد ندا کای ماه رویان الصلا
\\
ای سرخوشان ای سرخوشان آمد طرب دامن کشان
&&
بگرفته ما زنجیر او بگرفته او دامان ما
\\
آمد شراب آتشین ای دیو غم کنجی نشین
&&
ای جان مرگ اندیش رو ای ساقی باقی درآ
\\
ای هفت گردون مست تو ما مهره‌ای در دست تو
&&
ای هست ما از هست تو در صد هزاران مرحبا
\\
ای مطرب شیرین نفس هر لحظه می‌جنبان جرس
&&
ای عیش زین نه بر فرس بر جان ما زن ای صبا
\\
ای بانگ نای خوش سمر در بانگ تو طعم شکر
&&
آید مرا شام و سحر از بانگ تو بوی وفا
\\
بار دگر آغاز کن آن پرده‌ها را ساز کن
&&
بر جمله خوبان ناز کن ای آفتاب خوش لقا
\\
خاموش کن پرده مدر سغراق خاموشان بخور
&&
ستار شو ستار شو خو گیر از حلم خدا
\\
\end{longtable}
\end{center}
