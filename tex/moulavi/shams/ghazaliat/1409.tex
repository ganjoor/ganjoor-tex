\begin{center}
\section*{غزل شماره ۱۴۰۹: ای تو بداده در سحر از کف خویش باده‌ام}
\label{sec:1409}
\addcontentsline{toc}{section}{\nameref{sec:1409}}
\begin{longtable}{l p{0.5cm} r}
ای تو بداده در سحر از کف خویش باده‌ام
&&
ناز رها کن ای صنم راست بگو که داده‌ام
\\
گر چه برفتی از برم آن بنرفت از سرم
&&
بر سر ره بیا ببین بر سر ره فتاده‌ام
\\
چشم بدی که بد مرا حسن تو در حجاب شد
&&
دوختم آن دو چشم را چشم دگر گشاده‌ام
\\
چون بگشاید این دلم جز به امید عهد دوست
&&
نامه عهد دوست را بر سر دل نهاده‌ام
\\
زاده اولم بشد زاده عشقم این نفس
&&
من ز خودم زیادتم زانک دو بار زاده‌ام
\\
چون ز بلاد کافری عشق مرا اسیر برد
&&
همچو روان عاشقان صاف و لطیف و ساده‌ام
\\
من به شهی رسیده‌ام زلف خوشش کشیده‌ام
&&
خانه شه گرفته‌ام گر چه چنین پیاده‌ام
\\
از تبریز شمس دین بازبیا مرا ببین
&&
مات شدم ز عشق تو لیک از او زیاده‌ام
\\
\end{longtable}
\end{center}
