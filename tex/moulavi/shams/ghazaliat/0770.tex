\begin{center}
\section*{غزل شماره ۷۷۰: همه را بیازمودم ز تو خوشترم نیامد}
\label{sec:0770}
\addcontentsline{toc}{section}{\nameref{sec:0770}}
\begin{longtable}{l p{0.5cm} r}
همه را بیازمودم ز تو خوشترم نیامد
&&
چو فروشدم به دریا چو تو گوهرم نیامد
\\
سر خنب‌ها گشادم ز هزار خم چشیدم
&&
چو شراب سرکش تو به لب و سرم نیامد
\\
چه عجب که در دل من گل و یاسمن بخندد
&&
که سمن بری لطیفی چو تو در برم نیامد
\\
ز پیت مراد خود را دو سه روز ترک کردم
&&
چه مراد ماند زان پس که میسرم نیامد
\\
دو سه روز شاهیت را چو شدم غلام و چاکر
&&
به جهان نماند شاهی که چو چاکرم نیامد
\\
خردم گفت برپر ز مسافران گردون
&&
چه شکسته پا نشستی که مسافرم نیامد
\\
چو پرید سوی بامت ز تنم کبوتر دل
&&
به فغان شدم چو بلبل که کبوترم نیامد
\\
چو پی کبوتر دل به هوا شدم چو بازان
&&
چه همای ماند و عنقا که برابرم نیامد
\\
برو ای تن پریشان تو وان دل پشیمان
&&
که ز هر دو تا نرستم دل دیگرم نیامد
\\
\end{longtable}
\end{center}
