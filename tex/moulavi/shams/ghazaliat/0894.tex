\begin{center}
\section*{غزل شماره ۸۹۴: نعره آن بلبلان از سوی بستان رسید}
\label{sec:0894}
\addcontentsline{toc}{section}{\nameref{sec:0894}}
\begin{longtable}{l p{0.5cm} r}
نعره آن بلبلان از سوی بستان رسید
&&
صورت بستان نهان بوی گلستان بدید
\\
باد صبا می‌وزد از سر زلف نگار
&&
فعل صبا ظاهرست لیک صبا را که دید
\\
این دم عیسی به لطف عمر ابد می‌دهد
&&
عمر ابد تازه کرد در دم عمر قدید
\\
مژده دولت رسید در حق هر عاشقی
&&
آتش دل می‌فروخت دیگ هوس می‌پزید
\\
نور الست آشکار بر همه عشاق زد
&&
کز سر پستان عشق نور الستش مزید
\\
ان طبیب الرضا بشر اهل الهوی
&&
کل زمان لکم خلعه روح جدید
\\
بشرهم نظره یتبعهم نضره
&&
من رشاء سید لیس له من ندید
\\
لطف خداوند جان مفخر تبریزیان
&&
شمس حق و دین شده بر همه بختی مزید
\\
\end{longtable}
\end{center}
