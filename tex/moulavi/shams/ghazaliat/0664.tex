\begin{center}
\section*{غزل شماره ۶۶۴: دلی دارم که گرد غم نگردد}
\label{sec:0664}
\addcontentsline{toc}{section}{\nameref{sec:0664}}
\begin{longtable}{l p{0.5cm} r}
دلی دارم که گرد غم نگردد
&&
میی دارم که هرگز کم نگردد
\\
دلی دارم که خوی عشق دارد
&&
که جز با عاشقان همدم نگردد
\\
خطی بستانم از میر سعادت
&&
که دیگر غم در این عالم نگردد
\\
چو خاص و عام آب خضر نوشند
&&
دگر کس سخره ماتم نگردد
\\
اگر فاسق بود زاهد کنندش
&&
وگر زاهد بود بلعم نگردد
\\
چو یابد نردبان بر چرخ شادی
&&
ز غم چون چرخ پشتش خم نگردد
\\
چو خرمشاه عشق از دل برون جست
&&
که باشد که خوش و خرم نگردد
\\
ز سایه طره‌های درهم او
&&
ز هر همسایه‌ای درهم نگردد
\\
بکن توبه ز گفتار ار چه توبه
&&
از آن توبه شکن محکم نگردد
\\
\end{longtable}
\end{center}
