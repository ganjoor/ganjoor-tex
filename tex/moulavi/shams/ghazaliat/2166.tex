\begin{center}
\section*{غزل شماره ۲۱۶۶: دگرباره بشوریدم بدان سانم به جان تو}
\label{sec:2166}
\addcontentsline{toc}{section}{\nameref{sec:2166}}
\begin{longtable}{l p{0.5cm} r}
دگرباره بشوریدم بدان سانم به جان تو
&&
که هر بندی که بربندی بدرانم به جان تو
\\
چو چرخم من چو ماهم من چو شمعم من ز تاب تو
&&
همه عقلم همه عشقم همه جانم به جان تو
\\
نشاط من ز کار تو خمار من ز خار تو
&&
به هر سو رو بگردانی بگردانم به جان تو
\\
غلط گفتم غلط گفتن در این حالت عجب نبود
&&
که این دم جام را از می نمی‌دانم به جان تو
\\
من آن دیوانه بندم که دیوان را همی‌بندم
&&
من دیوانه دیوان را سلیمانم به جان تو
\\
به غیر عشق هر صورت که آن سر برزند از دل
&&
ز صحن دل همین ساعت برون رانم به جان تو
\\
بیا ای او که رفتی تو که چیزی کو رود آید
&&
نه تو آنی به جان من نه من آنم به جان تو
\\
ایا منکر درون جان مکن انکارها پنهان
&&
که سر سرنوشتت را فروخوانم به جان تو
\\
ز عشق شمس تبریزی ز بیداری و شبخیزی
&&
مثال ذره‌ای گردان پریشانم به جان تو
\\
\end{longtable}
\end{center}
