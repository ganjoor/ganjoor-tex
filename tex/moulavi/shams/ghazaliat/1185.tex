\begin{center}
\section*{غزل شماره ۱۱۸۵: چنان مستم چنان مستم من امروز}
\label{sec:1185}
\addcontentsline{toc}{section}{\nameref{sec:1185}}
\begin{longtable}{l p{0.5cm} r}
چنان مستم چنان مستم من امروز
&&
که از چنبر برون جستم من امروز
\\
چنان چیزی که در خاطر نیابد
&&
چنانستم چنانستم من امروز
\\
به جان با آسمان عشق رفتم
&&
به صورت گر در این پستم من امروز
\\
گرفتم گوش عقل و گفتم ای عقل
&&
برون رو کز تو وارستم من امروز
\\
بشوی ای عقل دست خویش از من
&&
که در مجنون بپیوستم من امروز
\\
به دستم داد آن یوسف ترنجی
&&
که هر دو دست خود خستم من امروز
\\
چنانم کرد آن ابریق پرمی
&&
که چندین خنب بشکستم من امروز
\\
نمی‌دانم کجایم لیک فرخ
&&
مقامی کاندر و هستم من امروز
\\
بیامد بر درم اقبال نازان
&&
ز مستی در بر او بستم من امروز
\\
چو واگشت او پی او می‌دویدم
&&
دمی از پای ننشستم من امروز
\\
چو نحن اقربم معلوم آمد
&&
دگر خود را بنپرستم من امروز
\\
مبند آن زلف شمس الدین تبریز
&&
که چون ماهی در این شستم من امروز
\\
\end{longtable}
\end{center}
