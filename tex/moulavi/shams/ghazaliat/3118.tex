\begin{center}
\section*{غزل شماره ۳۱۱۸: نگارا، چرا قول دشمن شنیدی}
\label{sec:3118}
\addcontentsline{toc}{section}{\nameref{sec:3118}}
\begin{longtable}{l p{0.5cm} r}
نگارا، چرا قول دشمن شنیدی؟!
&&
چرا بهر دشمن ز چاکر بریدی؟!
\\
چه سوگند خوردی؟! چه دل سخت کردی
&&
که گویی که هرگز مرا خود ندیدی
\\
مها، بار دیگر نظر کن به چاکر
&&
چنین دان، کاسیری ز کافر خریدی
\\
تو آب حیاتی، چو رویت بدیدم
&&
چو می در تن بنده هرسو دویدی
\\
تو باز سپیدی، که بر من نشستی
&&
ربودی دلم را، هوا بر پریدی
\\
دلم رو به دیوار کردست ازان دم
&&
که در خانه رفتی و رو درکشیدی
\\
اگر جان بخواندم ترا راست گفتم
&&
که جان ناپدیدست، و تو ناپدیدی
\\
به فریاد من رس، که این وقت رحمست
&&
که صد جا به فریاد جانم رسیدی
\\
\end{longtable}
\end{center}
