\begin{center}
\section*{غزل شماره ۲۳۸۲: ای بخاری را تو جان پنداشته}
\label{sec:2382}
\addcontentsline{toc}{section}{\nameref{sec:2382}}
\begin{longtable}{l p{0.5cm} r}
ای بخاری را تو جان پنداشته
&&
حبه زر را تو کان پنداشته
\\
ای فرورفته چو قارون در زمین
&&
وی زمین را آسمان پنداشته
\\
ای بدیده لعبتان دیو را
&&
لعبتان را مردمان پنداشته
\\
ای کرانه رفته عشق از ننگ تو
&&
ای تو خود را در میان پنداشته
\\
ای گرفته چشمت آب از دود کفر
&&
دود را نور عیان پنداشته
\\
ای ز شهوت در پلیدی همچو کرم
&&
عاشقان را همچنان پنداشته
\\
مستی شهوت نشان لعنت است
&&
ای نشان را بی‌نشان پنداشته
\\
ای تو گندیده میان حرف و صوت
&&
وی خدا را بی‌زبان پنداشته
\\
ماهتابش می‌زند بر کوریت
&&
ای تو مه را هم نهان پنداشته
\\
هر چه گفتم خویشتن را گفته‌ام
&&
ای تو هجو دیگران پنداشته
\\
\end{longtable}
\end{center}
