\begin{center}
\section*{غزل شماره ۸۱۱: آن شکرپاسخ نباتم می‌دهد}
\label{sec:0811}
\addcontentsline{toc}{section}{\nameref{sec:0811}}
\begin{longtable}{l p{0.5cm} r}
آن شکرپاسخ نباتم می‌دهد
&&
و آنک کشتستم حیاتم می‌دهد
\\
آن که در دریای خونم غرقه کرد
&&
یونس وقتم نجاتم می‌دهد
\\
در صفات او صفاتم نیست شد
&&
هم صفا و هم صفاتم می‌دهد
\\
رخت را برد و مرا درویش کرد
&&
نک ز یاقوتش زکاتم می‌دهد
\\
اسب من بستد پیاده مانده‌ام
&&
وز دو رخ آن شاه ماتم می‌دهد
\\
کوه طور از شاهماتش پاره شد
&&
من کم از کاهم ثباتم می‌دهد
\\
ماه عید روز وصلش خواستم
&&
از شب هجران براتم می‌دهد
\\
چون برون از شش جهت بد گنج عشق
&&
زان جهت بی این جهاتم می‌دهد
\\
\end{longtable}
\end{center}
