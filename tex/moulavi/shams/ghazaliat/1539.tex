\begin{center}
\section*{غزل شماره ۱۵۳۹: مگردان روی خود ای دیده رویم}
\label{sec:1539}
\addcontentsline{toc}{section}{\nameref{sec:1539}}
\begin{longtable}{l p{0.5cm} r}
مگردان روی خود ای دیده رویم
&&
به من بنگر که تا از تو برویم
\\
سبوی جسمم از چشمه‌ات پرآب است
&&
مکن ای سنگ دل مشکن سبویم
\\
تو جویایی و من جویانتر از تو
&&
که داند تو چه جویی من چه جویم
\\
همین دانم که از بوی گل تو
&&
مثال گل قبا در خون بشویم
\\
منم ضراب و عشقت چون ترازو
&&
از این خاموش گویا چند گویم
\\
زهی مشکل که تو خود سو نداری
&&
و من در جستن تو سو به سویم
\\
تو اندر هیچ کویی درنگنجی
&&
و من اندر پی تو کو به کویم
\\
\end{longtable}
\end{center}
