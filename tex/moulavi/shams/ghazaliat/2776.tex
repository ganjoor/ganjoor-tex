\begin{center}
\section*{غزل شماره ۲۷۷۶: ای رها کرده تو باغی از پی انجیرکی}
\label{sec:2776}
\addcontentsline{toc}{section}{\nameref{sec:2776}}
\begin{longtable}{l p{0.5cm} r}
ای رها کرده تو باغی از پی انجیرکی
&&
حور را از دست داده از پی کمپیرکی
\\
من گریبان می‌درانم حیف می‌آید مرا
&&
غمزه کمپیرکی زد بر جوانی تیرکی
\\
پیرکی گنده دهانی بسته صد چنگ و جلب
&&
سر فروکرده ز بامی تا درافتد زیرکی
\\
کیست کمپیرک یکی سالوسک بی‌چاشنی
&&
تو به تو همچون پیاز و گنده همچون سیرکی
\\
میرکی گشته اسیر او گرو کرده کمر
&&
او به پنهانی همی‌خندد که ابله میرکی
\\
نی به بستان جمال او شکوفه تازه‌ای
&&
نی به پستان وفای آن سلیطه شیرکی
\\
خود ببینی چونک بگشاید اجل چشمت ورا
&&
رو چو پشت سوسمار و تن سیه چون قیرکی
\\
نی خمش کن پند کم ده بند خواجه بس قوی است
&&
می‌کشد زنجیر مهرش بی‌مدد زنجیرکی
\\
\end{longtable}
\end{center}
