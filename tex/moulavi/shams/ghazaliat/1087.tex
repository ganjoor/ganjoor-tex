\begin{center}
\section*{غزل شماره ۱۰۸۷: بده آن باده به ما باده به ما اولیتر}
\label{sec:1087}
\addcontentsline{toc}{section}{\nameref{sec:1087}}
\begin{longtable}{l p{0.5cm} r}
بده آن باده به ما باده به ما اولیتر
&&
هر چه خواهی بکنی لیک وفا اولیتر
\\
سر مردان چه کند خوبتر از سجده تو
&&
مسجد عیسی ز جان سقف سما اولیتر
\\
یک فسون خوان صنما در دل مجنون بردم
&&
غنج‌های چو صبی را نه صبا اولیتر
\\
عقل را قبله کند آنک جمال تو ندید
&&
در کف کور ز قندیل عطا اولیتر
\\
تو عطا می ده و از چرخ ندا می‌آید
&&
که ز دریا و ز خورشید عطا اولیتر
\\
لطف‌ها کرده‌ای امروز دو تا کن آن را
&&
چونک در چنگ نیایی تو دوتا اولیتر
\\
چونک خورشید برآید بگریزد سرما
&&
هر کی سردست از او پشت و قفا اولیتر
\\
تا بدیدم چمنت ز آب و گیا ببریدم
&&
آن ستورست که در آب و گیا اولیتر
\\
سادگی را ببرد گر چه سخن نقش خوشست
&&
بر رخ آینه از نقش صفا اولیتر
\\
صورت کون تویی آینه کون تویی
&&
داد آینه به تصویر بقا اولیتر
\\
خمش این طبل مزن تیغ بزن وقت غزاست
&&
طبل اگر پشت سپاهست غزا اولیتر
\\
\end{longtable}
\end{center}
