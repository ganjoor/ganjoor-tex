\begin{center}
\section*{غزل شماره ۱۴۲۳: تو تا دوری ز من جانا چنین بی‌جان همی‌گردم}
\label{sec:1423}
\addcontentsline{toc}{section}{\nameref{sec:1423}}
\begin{longtable}{l p{0.5cm} r}
تو تا دوری ز من جانا چنین بی‌جان همی‌گردم
&&
چو در چرخم درآوردی به گردت زان همی‌گردم
\\
چو باغ وصل خوش بویم چو آب صاف در جویم
&&
چو احسان است هر سویم در این احسان همی‌گردم
\\
مرا افتاد کار خوش زهی کار و شکار خوش
&&
چو باد نوبهار خوش در این بستان همی‌گردم
\\
چه جای باغ و بستانش که نفروشم به صد جانش
&&
شدم من گوی میدانش در این میدان همی‌گردم
\\
کسی باشد ملول ای جان که او نبود قبول ای جان
&&
منم آل رسول ای جان پس سلطان همی‌گردم
\\
تو را گویم چرا مستم ز لعلش بوی بردستم
&&
کلند عشق در دستم به گرد کان همی‌گردم
\\
منم از کیمیای جان چه جای دل چه جای جان
&&
نه چون تو آسیای نان که گرد نان همی‌گردم
\\
قدح وارم در این دوران میان حلقه مستان
&&
ز دست این به دست آن بدین دستان همی‌گردم
\\
\end{longtable}
\end{center}
