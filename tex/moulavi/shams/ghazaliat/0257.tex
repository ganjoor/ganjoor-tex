\begin{center}
\section*{غزل شماره ۲۵۷: لعل لبش داد کنون مر مرا}
\label{sec:0257}
\addcontentsline{toc}{section}{\nameref{sec:0257}}
\begin{longtable}{l p{0.5cm} r}
لعل لبش داد کنون مر مرا
&&
آنچ تو را لعل کند مر مرا
\\
گلبن خندان به دل و جان بگفت
&&
برگ منت هست به گلشن برآ
\\
گر نخریدست جهان را ز غم
&&
مژده چرا داد خدا کاشتری
\\
در بن خانه‌ست جهان تنگ و منگ
&&
زود برآیید به بام سرا
\\
صورت اقبال شکرریز گفت
&&
شکر چو کم نیست شکایت چرا
\\
ساغر بر دست خرامان رسید
&&
فخر من و فخر همه ماورا
\\
جام مباح آمد هین نوش کن
&&
با زره از غابر و از ماجرا
\\
ساغر اول چو دود بر سرت
&&
سجده کند عقل جنون تو را
\\
فاش مکن فاش تو اسرار عرش
&&
در سخنی زاده ز تحت الثری
\\
\end{longtable}
\end{center}
