\begin{center}
\section*{غزل شماره ۲۵۹۰: ای پرده در پرده بنگر که چه‌ها کردی}
\label{sec:2590}
\addcontentsline{toc}{section}{\nameref{sec:2590}}
\begin{longtable}{l p{0.5cm} r}
ای پرده در پرده بنگر که چه‌ها کردی
&&
دل بردی و جان بردی این جا چه رها کردی
\\
ای برده هوس‌ها را بشکسته قفس‌ها را
&&
مرغ دل ما خستی پس قصد هوا کردی
\\
گر قصد هوا کردی ور عزم جفا کردی
&&
کو زهره که تا گویم ای دوست چرا کردی
\\
آن شمع که می‌سوزد گویم ز چه می‌گرید
&&
زیرا که ز شیرینش در قهر جدا کردی
\\
آن چنگ که می‌زارد گویم ز چه می‌زارد
&&
کز هجر تو پشت او چون بنده دوتا کردی
\\
این جمله جفا کردی اما چو نمودی رو
&&
زهرم چو شکر کردی وز درد دوا کردی
\\
هر برگ ز بی‌برگی کف‌ها به دعا برداشت
&&
از بس که کرم کردی حاجات روا کردی
\\
\end{longtable}
\end{center}
