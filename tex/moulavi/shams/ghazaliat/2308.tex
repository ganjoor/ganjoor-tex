\begin{center}
\section*{غزل شماره ۲۳۰۸: یا رب چه کس است آن مه یا رب چه کس است آن مه}
\label{sec:2308}
\addcontentsline{toc}{section}{\nameref{sec:2308}}
\begin{longtable}{l p{0.5cm} r}
یا رب چه کس است آن مه یا رب چه کس است آن مه
&&
کز چهره بزد آتش در خیمه و در خرگه
\\
اندر ذقن یوسف چاهی چه عجب چاهی
&&
صد یوسف کنعانی اندر تک آن خوش چه
\\
آخر چه کند یوسف کز چاه بپرهیزد
&&
کو دیده ربودستش و آن چاه میان ره
\\
آن کس که ربود از رخ مر کاه ربایان را
&&
انصاف بده آخر با او چه کند یک که
\\
زنهار نگهدارید زان غمزه زبان‌ها را
&&
کو مست بود خفته از حال همه آگه
\\
شطرنج همی‌بازد با بنده و این طرفه
&&
کاندر دو جهان شه او وز بنده بخواهد شه
\\
جان بخشد و جان بخشد چندانک فناها را
&&
در خانه و مان افتد هم ماتم و هم آوه
\\
او جان بهاران است جان‌هاست درختانش
&&
جان‌ها شود آبستن هم نسل دهد هم زه
\\
هر آینه کو بیند شمس الحق تبریزی
&&
هم آینه برسوزد هم آینه گوید خه
\\
\end{longtable}
\end{center}
