\begin{center}
\section*{غزل شماره ۲۴۰۷: زهی لواء و علم لا اله الا الله}
\label{sec:2407}
\addcontentsline{toc}{section}{\nameref{sec:2407}}
\begin{longtable}{l p{0.5cm} r}
زهی لواء و علم لا اله الا الله
&&
که زد بر اوج قدم لا اله الا الله
\\
چگونه گرد برآورد شاه موسی وار
&&
ز بحر هست و عدم لا اله الا الله
\\
ستاده‌اند صفات صفا ز خجلت او
&&
به پیش او به قدم لا اله الا الله
\\
یکی ستم ز وی از صد هزار عدل به است
&&
زهی خوشی ستم لا اله الا الله
\\
ز هر طرف که نظر کرد می برویاند
&&
هزار باغ ارم لا اله الا الله
\\
ز بحر غم به کناری رسم عجب روزی
&&
ز موج لطف و کرم لا اله الا الله
\\
ندارد از شه من هیچ بوی جان آن کس
&&
که ببینیش تو به غم لا اله الا الله
\\
چو دیده کحل نپذرفت از شه تبریز
&&
زهی دریغ و ندم لا اله الا الله
\\
برآید از دل و از جان الست شه شنود
&&
هزار بانگ نعم لا اله الا الله
\\
بهشت لطف و بلندی خدیو شمس الدین
&&
زهی شفای سقم لا اله الا الله
\\
دلم طواف به تبریز می‌کند محرم
&&
در آن حریم حرم لا اله الا الله
\\
زهی خوشی که بگویم که کیست هان بر در
&&
بگوید او که منم لا اله الا الله
\\
\end{longtable}
\end{center}
