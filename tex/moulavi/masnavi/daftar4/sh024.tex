\begin{center}
\section*{بخش ۲۴ - بازگردانیدن سلیمان علیه‌السلام رسولان بلقیس را به آن هدیه‌ها کی آورده بودند سوی بلقیس و دعوت  کردن بلقیس را به ایمان  و ترک آفتاب‌پرستی}
\label{sec:sh024}
\addcontentsline{toc}{section}{\nameref{sec:sh024}}
\begin{longtable}{l p{0.5cm} r}
باز گردید ای رسولان خجل
&&
زر شما را دل به من آرید دل
\\
این زر من بر سر آن زر نهید
&&
کوری تن فرج استر را دهید
\\
فرج استر لایق حلقهٔ زرست
&&
زر عاشق روی زرد اصفرست
\\
که نظرگاه خداوندست آن
&&
کز نظرانداز خورشیدست کان
\\
کو نظرگاه شعاع آفتاب
&&
کو نظرگاه خداوند لباب
\\
از گرفت من ز جان اسپر کنید
&&
گرچه اکنون هم گرفتار منید
\\
مرغ فتنه دانه بر بامست او
&&
پر گشاده بستهٔ دامست او
\\
چون به دانه داد او دل را به جان
&&
ناگرفته مر ورا بگرفته دان
\\
آن نظرها که به دانه می‌کند
&&
آن گره دان کو به پا برمی‌زند
\\
دانه گوید گر تو می‌دزدی نظر
&&
من همی دزدم ز تو صبر و مقر
\\
چون کشیدت آن نظر اندر پیم
&&
پس بدانی کز تو من غافل نیم
\\
\end{longtable}
\end{center}
