\begin{center}
\section*{بخش ۳۰ - نومید کردن وزیر مریدان را از رفض خلوت}
\label{sec:sh030}
\addcontentsline{toc}{section}{\nameref{sec:sh030}}
\begin{longtable}{l p{0.5cm} r}
آن وزیر از اندرون آواز داد
&&
کای مریدان از من این معلوم باد
\\
که مرا عیسی چنین پیغام کرد
&&
کز همه یاران و خویشان باش فرد
\\
روی در دیوار کن تنها نشین
&&
وز وجود خویش هم خلوت گزین
\\
بعد ازین دستوری گفتار نیست
&&
بعد ازین با گفت و گویم کار نیست
\\
الوداع ای دوستان من مرده‌ام
&&
رخت بر چارم فلک بر برده‌ام
\\
تا به زیر چرخ ناری چون حطب
&&
من نسوزم در عنا و در عطب
\\
پهلوی عیسی نشینم بعد ازین
&&
بر فراز آسمان چارمین
\\
\end{longtable}
\end{center}
