\begin{center}
\section*{بخش ۵ - ملاقات پادشاه با آن ولی که در خوابش نمودند}
\label{sec:sh005}
\addcontentsline{toc}{section}{\nameref{sec:sh005}}
\begin{longtable}{l p{0.5cm} r}
دست بگشاد و کنارانش گرفت
&&
همچو عشق اندر دل و جانش گرفت
\\
دست و پیشانیش بوسیدن گرفت
&&
وز مقام و راه پرسیدن گرفت
\\
پرس پرسان می‌کشیدش تا بصدر
&&
گفت گنجی یافتم آخر بصبر
\\
گفت ای نور حق و دفع حرج
&&
معنی‌الصبر مفتاح الفرج
\\
ای لقای تو جواب هر سئوال
&&
مشکل از تو حل شود بی‌قیل و قال
\\
ترجمانی هرچه ما را در دلست
&&
دستگیری هر که پایش در گلست
\\
مرحبا یا مجتبی یا مرتضی
&&
ان تغب جاء القضا ضاق الفضا
\\
انت مولی‌القوم من لا یشتهی
&&
قد ردی کلا لئن لم ینته
\\
چون گذشت آن مجلس و خوان کرم
&&
دست او بگرفت و برد اندر حرم
\\
\end{longtable}
\end{center}
