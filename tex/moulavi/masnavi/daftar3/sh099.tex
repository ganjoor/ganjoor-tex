\begin{center}
\section*{بخش ۹۹ - بیان اشارت سلام سوی دست راست در قیامت از هیبت محاسبه حق از انبیا استعانت  و شفاعت خواستن}
\label{sec:sh099}
\addcontentsline{toc}{section}{\nameref{sec:sh099}}
\begin{longtable}{l p{0.5cm} r}
انبیا گویند روز چاره رفت
&&
چاره آنجا بود و دست‌افزار زفت
\\
مرغ بی‌هنگامی ای بدبخت رو
&&
ترک ما گو خون ما اندر مشو
\\
رو بگرداند به سوی دست چپ
&&
در تبار و خویش گویندش که خپ
\\
هین جواب خویش گو با کردگار
&&
ما کییم ای خواجه دست از ما بدار
\\
نه ازین سو نه از آن سو چاره شد
&&
جان آن بیچاره‌دل صد پاره شد
\\
از همه نومید شد مسکین کیا
&&
پس برآرد هر دو دست اندر دعا
\\
کز همه نومید گشتم ای خدا
&&
اول و آخر توی و منتها
\\
در نماز این خوش اشارتها ببین
&&
تا بدانی کین بخواهد شد یقین
\\
بچه بیرون آر از بیضه نماز
&&
سر مزن چون مرغ بی تعظیم و ساز
\\
\end{longtable}
\end{center}
