\begin{center}
\section*{بخش ۶ - امر حق به موسی علیه السلام که مرا به دهانی خوان کی بدان دهان گناه نکرده‌ای}
\label{sec:sh006}
\addcontentsline{toc}{section}{\nameref{sec:sh006}}
\begin{longtable}{l p{0.5cm} r}
گفت ای موسی ز من می‌جو پناه
&&
با دهانی که نکردی تو گناه
\\
گفت موسی من ندارم آن دهان
&&
گفت ما را از دهان غیر خوان
\\
از دهان غیر کی کردی گناه
&&
از دهان غیر بر خوان کای اله
\\
آنچنان کن که دهانها مر ترا
&&
در شب و در روزها آرد دعا
\\
از دهانی که نکردستی گناه
&&
و آن دهان غیر باشد عذر خواه
\\
یا دهان خویشتن را پاک کن
&&
روح خود را چابک و چالاک کن
\\
ذکر حق پاکست چون پاکی رسید
&&
رخت بر بندد برون آید پلید
\\
می‌گریزد ضدها از ضدها
&&
شب گریزد چون بر افروزد ضیا
\\
چون در آید نام پاک اندر دهان
&&
نه پلیدی ماند و نه اندهان
\\
\end{longtable}
\end{center}
