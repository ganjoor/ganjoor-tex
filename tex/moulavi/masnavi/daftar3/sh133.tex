\begin{center}
\section*{بخش ۱۳۳ - منع کردن انبیا را از نصیحت کردن و  حجت آوردن جبریانه}
\label{sec:sh133}
\addcontentsline{toc}{section}{\nameref{sec:sh133}}
\begin{longtable}{l p{0.5cm} r}
قوم گفتند ای نصوحان بس بود
&&
اینچ گفتید ار درین ده کس بود
\\
قفل بر دلهای ما بنهاد حق
&&
کس نداند برد بر خالق سبق
\\
نقش ما این کرد آن تصویرگر
&&
این نخواهد شد بگفت و گو دگر
\\
سنگ را صد سال گویی لعل شو
&&
کهنه را صد سال گویی باش نو
\\
خاک را گویی صفات آب گیر
&&
آب را گویی عسل شو یا که شیر
\\
خالق افلاک او و افلاکیان
&&
خالق آب و تراب و خاکیان
\\
آسمان را داد دوران و صفا
&&
آب و گل را تیره رویی و نما
\\
کی تواند آسمان دردی گزید
&&
کی تواند آب و گل صفوت خرید
\\
قسمتی کردست هر یک را رهی
&&
کی کهی گردد بجهدی چون کهی
\\
\end{longtable}
\end{center}
