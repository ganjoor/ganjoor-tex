\begin{center}
\section*{بخش ۷۳ - واگشتن مرید از وثاق شیخ و پرسیدن از مردم و نشان دادن ایشان کی شیخ به فلان بیشه رفته است}
\label{sec:sh073}
\addcontentsline{toc}{section}{\nameref{sec:sh073}}
\begin{longtable}{l p{0.5cm} r}
بعد از آن پرسان شد او از هر کسی
&&
شیخ را می‌جست از هر سو بسی
\\
پس کسی گفتش که آن قطب دیار
&&
رفت تا هیزم کشد از کوهسار
\\
آن مرید ذوالفقاراندیش تفت
&&
در هوای شیخ سوی بیشه رفت
\\
دیو می‌آورد پیش هوش مرد
&&
وسوسه تا خفیه گردد مه ز گرد
\\
کین چنین زن را چرا این شیخ دین
&&
دارد اندر خانه یار و همنشین
\\
ضد را با ضد ایناس از کجا
&&
با امام‌الناس نسناس از کجا
\\
باز او لاحول می‌کرد آتشین
&&
که اعتراض من برو کفرست و کین
\\
من کی باشم با تصرفهای حق
&&
که بر آرد نفس من اشکال و دق
\\
باز نفسش حمله می‌آورد زود
&&
زین تعرف در دلش چون کاه دود
\\
که چه نسبت دیو را با جبرئیل
&&
که بود با او به صحبت هم مقیل
\\
چون تواند ساخت با آزر خلیل
&&
چون تواند ساخت با ره‌زن دلیل
\\
\end{longtable}
\end{center}
