\begin{center}
\section*{غزل شماره ۳۵۷: باز افتادیم در سودای تو}
\label{sec:357}
\addcontentsline{toc}{section}{\nameref{sec:357}}
\begin{longtable}{l p{0.5cm} r}
باز افتادیم در سودای تو
&&
از نشاط آن رخ زیبای تو
\\
دستمان گیر الله الله زینهار
&&
زان که بنهادیم سر در پای تو
\\
باز ما را جاودان در بند کرد
&&
حلقهٔ زلفین عنبرسای تو
\\
باز کاسد کرد در بازار عشق
&&
عقل ما را لعل روح افزای تو
\\
ما دو صد منزل دوان باز آمدیم
&&
مردمی کن یک قدم باز آی تو
\\
روی سوی عشق تو آورده‌ایم
&&
گر چه آگه نیستیم از رای تو
\\
با ملاحت خود سراسر نقش کرد
&&
نیکویی بر روی چون دیبای تو
\\
باز ما را عالمی چون حلقه کرد
&&
آن دو چشم جادوی رعنای تو
\\
مر سنایی را کنون تا جاودان
&&
در پذیرش تا بود مولای تو
\\
\end{longtable}
\end{center}
