\begin{center}
\section*{غزل شماره ۱۶۹: صبح پیروزی برآمد زود بر خیز ای پسر}
\label{sec:169}
\addcontentsline{toc}{section}{\nameref{sec:169}}
\begin{longtable}{l p{0.5cm} r}
صبح پیروزی برآمد زود بر خیز ای پسر
&&
خفتگان از خواب ناپاکی برانگیز ای پسر
\\
مجلس ما از جمال خود برافروز ای غلام
&&
می ز جام خسروانی در قدح ریز ای پسر
\\
یک زمان با ما به خلوت می بخور خرم بزی
&&
یک زمان با ما به کام دل برآمیز ای پسر
\\
عاشقان را از کنار و بوسه دادن چاره نیست
&&
دل بنه بر بوسه دادن هیچ مستیز ای پسر
\\
گر ز بهر بوسه دادن در تو آویزد کسی
&&
روز محشر همچو خصمان در من آویز ای پسر
\\
گر توانی کرد با ما زندگی زینسان درآی
&&
ور نه زود از پیش ما برخیز و بگریز ای پسر
\\
\end{longtable}
\end{center}
