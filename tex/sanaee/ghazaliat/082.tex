\begin{center}
\section*{غزل شماره ۸۲: هر که در راه عشق صادق نیست}
\label{sec:082}
\addcontentsline{toc}{section}{\nameref{sec:082}}
\begin{longtable}{l p{0.5cm} r}
هر که در راه عشق صادق نیست
&&
جز مرایی و جز منافق نیست
\\
آنکه در راه عشق خاموش ست
&&
نکته گویست اگر چه ناطق نیست
\\
نکتهٔ مرد فکرتست و نظر
&&
وندر آن نکته جز دقایق نیست
\\
آه سرد و سرشگ و گونهٔ زرد
&&
هر سه در عشق بی حقایق نیست
\\
هر که مست از شراب عشق بود
&&
احتسابش مکن که فاسق نیست
\\
تو به از عاشقان امید مدار
&&
عشق و توبه بهم موافق نیست
\\
دل به عشق زنده در تن مرد
&&
مرده باشد دلی که عاشق نیست
\\
ور سنایی نه عاشق ست بگو
&&
سخنش باطلست و لایق نیست
\\
\end{longtable}
\end{center}
