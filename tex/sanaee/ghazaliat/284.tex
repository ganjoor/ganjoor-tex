\begin{center}
\section*{غزل شماره ۲۸۴: خیز تا می خوریم و غم نخوریم}
\label{sec:284}
\addcontentsline{toc}{section}{\nameref{sec:284}}
\begin{longtable}{l p{0.5cm} r}
خیز تا می خوریم و غم نخوریم
&&
وانده روز نامده نبریم
\\
تا توانیم کرد با همه کس
&&
رادمردی و مردمی سپریم
\\
قصد آزار دوستان نکنیم
&&
پردهٔ راز دشمنان ندریم
\\
نشنوین آنچه ناشنودنیست
&&
زانچه ناگفتنیست درگذریم
\\
ما که خواهیم جست عیب کسان
&&
عیب خود بر خودی همی شمریم
\\
ای که گفتی که عاقبت بنگر
&&
ما نه مردان عاقبت نگریم
\\
بندهٔ نیکوان لاله رخیم
&&
عاشق دلبران سیمبریم
\\
شب نباشیم جز به مصطبه‌ها
&&
روز هر سو به گلخنی دگریم
\\
می کشان و مقامران دغا
&&
همه از ما بهند و ما بتریم
\\
پاکبازان هر دو عالم را
&&
به گه باختن به جو نخریم
\\
دوستار نگار و سرخ مییم
&&
دشمن مال مادر و پدریم
\\
پدران را خدای مزد دهاد
&&
نه چو ما کس که ناخلف پسریم
\\
\end{longtable}
\end{center}
