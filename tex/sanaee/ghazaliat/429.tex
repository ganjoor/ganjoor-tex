\begin{center}
\section*{غزل شماره ۴۲۹: الا ای نقش کشمیری الا ای حور خرگاهی}
\label{sec:429}
\addcontentsline{toc}{section}{\nameref{sec:429}}
\begin{longtable}{l p{0.5cm} r}
الا ای نقش کشمیری الا ای حور خرگاهی
&&
به دل سنگی به بر سیمی به قد سروی به رخ ماهی
\\
شه خوبان آفاقی به خوبی در جهان طاقی
&&
به لب درمان عشاقی به رخ خورشید خرگاهی
\\
خوش و کش و طربناکی شگرف و چست و چالاکی
&&
عیار و رند و ناپاکی ظریف و خوب و دلخواهی
\\
ز بهر چشم تو نرگس همی پویم به هر مجلس
&&
ندیدم در غمت مونس به جز باد سحرگاهی
\\
مرا ای لعبت شیرین از آن داری همی غمگین
&&
که از حال من مسکین دلت را نیست آگاهی
\\
چو بی آن روی چون لاله بگریم زار چون ژاله
&&
کنم پر نوحه و ناله جهان از ماه تا ماهی
\\
گهی چهره بیارایی گهی طره بپیرایی
&&
ز بس خوبی و زیبایی جمال لشکر شاهی
\\
\end{longtable}
\end{center}
