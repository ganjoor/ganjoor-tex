\begin{center}
\section*{غزل شماره ۴۱۹: لولو خوشاب من از چنگ شد یکبارگی}
\label{sec:419}
\addcontentsline{toc}{section}{\nameref{sec:419}}
\begin{longtable}{l p{0.5cm} r}
لولو خوشاب من از چنگ شد یکبارگی
&&
لالهٔ سیراب من بی‌رنگ شد یکبارگی
\\
دلبری را من به چنگ آورده بودم در جهان
&&
ای دریغا دلبرم کز چنگ شد یکبارگی
\\
جنگها بودی میان ما و گاهی آشتی
&&
آشتی این بار الحق جنگ شد یکبارگی
\\
بود نام و ننگ ما را پیش ازین هر جایگاه
&&
این بتر کامروز نامم ننگ شد یکبارگی
\\
با رخ و اشکی چو زر سیماب و من چون موم نرم
&&
کز دل چون سنگ آن بت سنگ شد یکبارگی
\\
این جهان روشن اندر هجر آن زیبا پسر
&&
بر سنایی تیره گشت و تنگ شد یکبارگی
\\
\end{longtable}
\end{center}
