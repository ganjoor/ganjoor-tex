\begin{center}
\section*{غزل شماره ۹۷: دلم با عشق آن بت کار دارد}
\label{sec:097}
\addcontentsline{toc}{section}{\nameref{sec:097}}
\begin{longtable}{l p{0.5cm} r}
دلم با عشق آن بت کار دارد
&&
که او با عاشقان پیکار دارد
\\
به دست عشقبازی در فتادم
&&
که او عاشق چو من بسیار دارد
\\
دل من عاشق عشقست و شاید
&&
که از من یار دل بیزار دارد
\\
کرا معشوق جز عشقست از آنست
&&
که او آیینهٔ زنگار دارد
\\
یکی باغست این پر گل ولیکن
&&
همه پیرامن او خار دارد
\\
نبیند هرگز آنکس خواب را روی
&&
که عشق او را شبی بیدار دارد
\\
نه هموارست راه عشق آنکس
&&
که با جان عشق را هموار دارد
\\
غم جانان خرد و جان فروشد
&&
کسی کو ره بدین بازار دارد
\\
\end{longtable}
\end{center}
