\begin{center}
\section*{غزل شماره ۲۷۸: رورو که دل از مهر تو بد عهد گسستیم}
\label{sec:278}
\addcontentsline{toc}{section}{\nameref{sec:278}}
\begin{longtable}{l p{0.5cm} r}
رورو که دل از مهر تو بد عهد گسستیم
&&
وز دام هوای تو بجستیم و برستیم
\\
چونان که تو از صحبت ما سیر شدستی
&&
ما نیز هم از صحبت تو سیر شدستیم
\\
از تف دل و آتش عشقت برهیدیم
&&
در سایهٔ دیوار صبوری بنشستیم
\\
ور زان که تو دل بردی ما نیز ببردیم
&&
ور زان که تو نگشادی ما نیز ببستیم
\\
از عشوهٔ عشق تو بجستیم یکی دم
&&
وز خار خمار تو همه ساله چو مستیم
\\
شبهای فراق تو ندیدیم نهایت
&&
از روز وصال تو مگر باد به دستیم
\\
گر هیچ ظفر یابیم ای مایهٔ شادی
&&
در خواب خیال تو به جز آن نپرستیم
\\
چونان که تو ببریدی ما نیز بریدیم
&&
چونان که تو بشکستی ما نیز شکستیم
\\
زین بیش نخواهم که کنی یاد سنایی
&&
با مات چکارست چنانیم که هستیم
\\
\end{longtable}
\end{center}
