\begin{center}
\section*{بخش ۲۷ - جواب}
\label{sec:sh027}
\addcontentsline{toc}{section}{\nameref{sec:sh027}}
\begin{longtable}{l p{0.5cm} r}
مکن بر نعمت حق ناسپاسی
&&
که تو حق را به نور حق شناسی
\\
جز او معروف و عارف نیست دریاب
&&
ولیکن خاک می‌یابد ز خور تاب
\\
عجب نبود که ذره دارد امید
&&
هوای تاب مهر و نور خورشید
\\
به یاد آور مقام و حال فطرت
&&
کز آنجا باز دانی اصل فکرت
\\
«الست بربکم» ایزد که را گفت
&&
که بود آخر که آن ساعت «بلی» گفت
\\
در آن روزی که گلها می‌سرشتند
&&
به دل در قصهٔ ایمان نوشتند
\\
اگر آن نامه را یک ره بخوانی
&&
هر آن چیزی که می‌خواهی بدانی
\\
تو بستی عقد عهد بندگی دوش
&&
ولی کردی به نادانی فراموش
\\
کلام حق بدان گشته است منزل
&&
که یادت آورد از عهد اول
\\
اگر تو دیده‌ای حق را به آغاز
&&
در اینجا هم توانی دیدنش باز
\\
صفاتش را ببین امروز اینجا
&&
که تا ذاتش توانی دید فردا
\\
وگرنه رنج خود ضایع مگردان
&&
برو بنیوش «لاتهدی» ز قرآن
\\
\end{longtable}
\end{center}
