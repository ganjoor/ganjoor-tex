\begin{center}
\section*{غزل شماره ۴۷۸: درآمد دوش ترک نیم مستم}
\label{sec:478}
\addcontentsline{toc}{section}{\nameref{sec:478}}
\begin{longtable}{l p{0.5cm} r}
درآمد دوش ترک نیم مستم
&&
به ترکی برد دین و دل ز دستم
\\
دلم برخاست دینم رفت از دست
&&
کنون من بی دل و بی دین نشستم
\\
چو آتش شیشه‌ای می پیشم آورد
&&
به شیشه توبهٔ سنگین شکستم
\\
چو یک دردی به حلق من فرو رفت
&&
من از رد و قبول خلق رستم
\\
ز مستی خرقه بر آتش نهادم
&&
میان گبرکان زنار بستم
\\
چو عزم زهد کردم، کفر دیدم
&&
به صد مستی ز کفر و زهد جستم
\\
پس از مستی عشقم گشت معلوم
&&
که نفس من بت و من بت پرستم
\\
چه می‌پرسی مرا کز عشق چونی
&&
همی هستم چنان کز عشق هستم
\\
چه دانم چون نه فانی‌ام نه باقی
&&
چه گویم چون نه هشیارم نه مستم
\\
چو در لاکون افتادم چو عطار
&&
بلند کون بودم، کرد پستم
\\
\end{longtable}
\end{center}
