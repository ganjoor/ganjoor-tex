\begin{center}
\section*{غزل شماره ۴۵۰: ای عشق تو با وجود هم تنگ}
\label{sec:450}
\addcontentsline{toc}{section}{\nameref{sec:450}}
\begin{longtable}{l p{0.5cm} r}
ای عشق تو با وجود هم تنگ
&&
در راه تو کفر و دین به یک رنگ
\\
بی روی تو کعبه‌ها خرابات
&&
بی نام تو نامها همه ننگ
\\
در عشق تو هر که نیست قلاش
&&
دور است به صد هزار فرسنگ
\\
قلاشان را درین ولایت
&&
از دار همی کنند آونگ
\\
عشقت به ترازوی قیامت
&&
دو کون نسخت نیم جو سنگ
\\
قرابهٔ ننگ و شیشهٔ نام
&&
افتاد و شکست بر سر سنگ
\\
زنار مغانه بر میان بند
&&
وانگه به کلیسیا کن آهنگ
\\
مردانه درآی کاندرین راه
&&
نه بوی همی خرند و نه رنگ
\\
راهی است دراز و عمر کوتاه
&&
باری است گران و مرکبی لنگ
\\
کلی ز سر وجود برخیز
&&
افتاده مباش بر در تنگ
\\
می‌دان به یقین که در دو عالم
&&
در راه تو نیست جز تو خرسنگ
\\
برخیز ز راه خود چو عطار
&&
تا بازرهی ز صلح و از جنگ
\\
\end{longtable}
\end{center}
