\begin{center}
\section*{غزل شماره ۵۲: عزم آن دارم که امشب نیم مست}
\label{sec:052}
\addcontentsline{toc}{section}{\nameref{sec:052}}
\begin{longtable}{l p{0.5cm} r}
عزم آن دارم که امشب نیم مست
&&
پای کوبان کوزهٔ دردی به دست
\\
سر به بازار قلندر در نهم
&&
پس به یک ساعت ببازم هرچه هست
\\
تا کی از تزویر باشم خودنمای
&&
تا کی از پندار باشم خودپرست
\\
پردهٔ پندار می‌باید درید
&&
توبهٔ زهاد می‌باید شکست
\\
وقت آن آمد که دستی بر زنم
&&
چند خواهم بودن آخر پای‌بست
\\
ساقیا در ده شرابی دلگشای
&&
هین که دل برخاست غم در سر نشست
\\
تو بگردان دور تا ما مردوار
&&
دور گردون زیر پای آریم پست
\\
مشتری را خرقه از سر برکشیم
&&
زهره را تا حشر گردانیم مست
\\
پس چو عطار از جهت بیرون شویم
&&
بی جهت در رقص آییم از الست
\\
\end{longtable}
\end{center}
