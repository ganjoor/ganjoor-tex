\begin{center}
\section*{غزل شماره ۵۸۸: ما می از کاس سعادت خورده‌ایم}
\label{sec:588}
\addcontentsline{toc}{section}{\nameref{sec:588}}
\begin{longtable}{l p{0.5cm} r}
ما می از کاس سعادت خورده‌ایم
&&
در ازل چندین صبوحی کرده‌ایم
\\
با غذای خاک نتوانیم زیست
&&
ما که شرب روح قدسی خورده‌ایم
\\
عار از آن داریم ازین عالم که ما
&&
در کنار قدسیان پرورده‌ایم
\\
تا که مهر مهر او بر جان زدیم
&&
نقش غیر از لوح دل بسترده‌ایم
\\
هر که این باور نمی‌دارد ز ما
&&
گو بیا اینک بیان آورده‌ایم
\\
از برون پرده ما را کس ندید
&&
زانکه ما در اندرون پرده‌ایم
\\
گرچه عطاریم و بوی خوش دهیم
&&
خویشتن را به ز کس نشمرده‌ایم
\\
\end{longtable}
\end{center}
