\begin{center}
\section*{غزل شماره ۵۲۲: اگر عشقت به جای جان ندارم}
\label{sec:522}
\addcontentsline{toc}{section}{\nameref{sec:522}}
\begin{longtable}{l p{0.5cm} r}
اگر عشقت به جای جان ندارم
&&
به زلف کافرت ایمان ندارم
\\
چو گفتی ننگ می‌داری ز عشقم
&&
که من معشوق اینم کان ندارم
\\
اگر جانم بخواهد شد ز عشقت
&&
غم عشق تورا فرمان ندارم
\\
تو گفتی رو مکن در من نگاهی
&&
که خوبی دارم و پیمان ندارم
\\
من سرگشته چون فرمان نبردم
&&
از آن بر نیک و بد فرمان ندارم
\\
چو خود کردم به جای خویشتن بد
&&
چرا بر خویشتن تاوان ندارم
\\
کنون ناکام تن در دام دادم
&&
که من خود کرده را درمان ندارم
\\
چو هرکس بوسه‌ای یابند از تو
&&
من بیچاره آخر جان ندارم
\\
بده عطار را یک بوسه بی زر
&&
که زر دارم ولی چندان ندارم
\\
\end{longtable}
\end{center}
