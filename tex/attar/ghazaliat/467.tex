\begin{center}
\section*{غزل شماره ۴۶۷: از می عشق تو مست افتاده‌ام}
\label{sec:467}
\addcontentsline{toc}{section}{\nameref{sec:467}}
\begin{longtable}{l p{0.5cm} r}
از می عشق تو مست افتاده‌ام
&&
بر درت چون خاک پست افتاده‌ام
\\
مستیم را نیست هشیاری پدید
&&
کز نخستین روز مست افتاده‌ام
\\
در خرابات خراب عاشقی
&&
عاشق و دردی‌پرست افتاده‌ام
\\
توبه من چون بود هرگز درست
&&
کز ملامت در شکست افتاده‌ام
\\
نیستی من ز هستی من است
&&
نیستم زیرا که هست افتاده‌ام
\\
می‌تپم چون ماهیی دانی چرا
&&
زانکه از دریا به شست افتاده‌ام
\\
بی خودم کن ساقیا بگشای دست
&&
زانکه در خود پای بست افتاده‌ام
\\
دست دور از روی چون ماهت که من
&&
دورم از رویت ز دست افتاده‌ام
\\
این زمان عطار و یک نصفی شراب
&&
کز زمان در نصف شست افتاده‌ام
\\
\end{longtable}
\end{center}
