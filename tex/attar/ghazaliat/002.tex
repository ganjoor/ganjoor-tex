\begin{center}
\section*{غزل شماره ۲: ز زلفت زنده می‌دارد صبا انفاس عیسی را}
\label{sec:002}
\addcontentsline{toc}{section}{\nameref{sec:002}}
\begin{longtable}{l p{0.5cm} r}
ز زلفت زنده می‌دارد صبا انفاس عیسی را
&&
ز رویت می‌کند روشن خیالت چشم موسی را
\\
سحرگه عزم بستان کن صبوحی در گلستان کن
&&
به بلبل می‌برد از گل صبا صد گونه بشری را
\\
کسی با شوق روحانی نخواهد ذوق جسمانی
&&
برای گلبن وصلش رها کن من و سلوی را
\\
گر از پرده برون آیی و ما را روی بنمایی
&&
بسوزی خرقهٔ دعوی بیابی نور معنی را
\\
دل از ما می‌کند دعوی سر زلفت به صد معنی
&&
چو دل‌ها در شکن دارد چه محتاج است دعوی را
\\
به یک دم زهد سی ساله به یک دم باده بفروشم
&&
اگر در باده اندازد رخت عکس تجلی را
\\
نگارینی که من دارم اگر برقع براندازد
&&
نماید زینت و رونق نگارستان مانی را
\\
دلارامی که من دانم گر از پرده برون آید
&&
نبینی جز به میخانه ازین پس اهل تقوی را
\\
شود در گلخن دوزخ طلب کاری چو عطارت
&&
اگر در روضه بنمایی به ما نور تجلی را
\\
\end{longtable}
\end{center}
