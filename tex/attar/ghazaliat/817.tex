\begin{center}
\section*{غزل شماره ۸۱۷: خال مشکین بر گلستان می زنی}
\label{sec:817}
\addcontentsline{toc}{section}{\nameref{sec:817}}
\begin{longtable}{l p{0.5cm} r}
خال مشکین بر گلستان می زنی
&&
دل همی سوزی و بر جان می زنی
\\
بر بیاض برگ گل عمر مرا
&&
هر زمان فال دگرسان می زنی
\\
صید خواهی کرد دلها را به زلف
&&
زلف را بر یکدگر زان می زنی
\\
زان دو لعل آتشین آبدار
&&
آتش اندر آب حیوان می زنی
\\
از لبت یک بوسه نتوان زد به تیر
&&
کز سر کین تیر مژگان می زنی
\\
گفته‌ای ایمانت را راهی زنم
&&
چون بکشتی الحق آسان می زنی
\\
در تو پیمان نیست صد عاشق بمرد
&&
تا تو رای عهد و پیمان می زنی
\\
دامن اندر خون زند عطار زانک
&&
تو نفس با او ز هجران می زنی
\\
\end{longtable}
\end{center}
