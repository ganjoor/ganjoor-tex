\begin{center}
\section*{غزل شماره ۱۶۵: مرا با عشق تو جان درنگنجد}
\label{sec:165}
\addcontentsline{toc}{section}{\nameref{sec:165}}
\begin{longtable}{l p{0.5cm} r}
مرا با عشق تو جان درنگنجد
&&
چه از جان به بود آن درنگنجد
\\
نه کفرم ماند در عشقت نه ایمان
&&
که اینجا کفر و ایمان درنگنجد
\\
چنان عشق تو در دل معتکف شد
&&
که گر مویی شود جان درنگنجد
\\
چه می‌گویم که طوفانی است عشقت
&&
به چشم مور طوفان درنگنجد
\\
اگر یک ذره عشقت رخ نماید
&&
به صحن صد بیابان درنگنجد
\\
اگر یوسف برون آید ز پرده
&&
به قعر چاه و زندان درنگنجد
\\
چون دردت هست منوازم به درمان
&&
که با درد تو درمان درنگنجد
\\
دلا آنجا که جانان است ره نیست
&&
که آنجا غیر جانان درنگنجد
\\
تو چون ذره شو آنجا زانکه آنجا
&&
به جز خورشید رخشان درنگنجد
\\
اگر فانی نگردد جان عطار
&&
در آن خلوتگه آسان درنگنجد
\\
\end{longtable}
\end{center}
