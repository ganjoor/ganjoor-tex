\begin{center}
\section*{غزل شماره ۱۶۶: حدیث عشق در دفتر نگنجد}
\label{sec:166}
\addcontentsline{toc}{section}{\nameref{sec:166}}
\begin{longtable}{l p{0.5cm} r}
حدیث عشق در دفتر نگنجد
&&
حساب عشق در محشر نگنجد
\\
عجب می‌آیدم کین آتش عشق
&&
چه سودایی است کاندر سرنگنجد
\\
برو مجمر بسوز ار عود خواهی
&&
که عود عشق در مجمر نگنجد
\\
درین ره پاک دامن بایدت بود
&&
که اینجا دامن تر درنگنجد
\\
هر آن دل کاتش عشقش برافروخت
&&
چنپان گردد که اندر برنگنجد
\\
دلی کز دست شد زاندیشهٔ عشق
&&
درو اندیشهٔ دیگر نگنجد
\\
برون نه پای جان از پیکر خاک
&&
که جان پاک در پیکر نگنجد
\\
شرابی کان شراب عاشقان است
&&
ندارد جام و در ساغر نگنجد
\\
چو جانان و چو جان با هم نشینند
&&
سر مویی میانشان درنگنجد
\\
رهی کان راه عطار است امروز
&&
در آن ره جز دلی رهبر نگنجد
\\
\end{longtable}
\end{center}
