\begin{center}
\section*{غزل شماره ۵۹۴: گرچه در عشق تو جان درباختیم}
\label{sec:594}
\addcontentsline{toc}{section}{\nameref{sec:594}}
\begin{longtable}{l p{0.5cm} r}
گرچه در عشق تو جان درباختیم
&&
قیمت سودای تو نشناختیم
\\
سالها بر مرکب فکرت مدام
&&
در ره سودای تو می‌باختیم
\\
خود تو در دل بودی و ما از غرور
&&
یک نفس با تو نمی‌پرداختیم
\\
چون بگستردی بساط داوری
&&
پیش عشقت جان و دل درباختیم
\\
بر دوعالم سرفرازی یافتیم
&&
تا به سودای تو سر بفراختیم
\\
آتش عشقت درآمد گرد دل
&&
ما چو شمع از تف آن بگداختیم
\\
بر امید وصل تو پروانه‌وار
&&
خویشتن در آتشت انداختیم
\\
گاه چون پروانه‌ای می‌سوختیم
&&
گاه با آن سوختن می‌ساختیم
\\
همچو عطار از جهان بردیم دست
&&
تا نوای درد تو بنواختیم
\\
\end{longtable}
\end{center}
