\begin{center}
\section*{غزل شماره ۵۳۹: با این دل بی خبر چه سازم}
\label{sec:539}
\addcontentsline{toc}{section}{\nameref{sec:539}}
\begin{longtable}{l p{0.5cm} r}
با این دل بی خبر چه سازم
&&
جان می‌سوزدم دگر چه سازم
\\
از دست دل اوفتاده‌ام خوار
&&
چون خاک بدر بدر چه سازم
\\
بس حیله که کردم و نیامد
&&
یک حیلهٔ کارگر چه سازم
\\
جانا نکنی به من نظر تو
&&
کافتاده‌ام از نظر چه سازم
\\
کس جز تو خبر ندارد از من
&&
پس می‌پرسی خبر چه سازم
\\
گفتی که ز صبر توشه‌ای ساز
&&
چون عمر آمد به سر چه سازم
\\
صبرم قدری غمت قضایی است
&&
گر سازم ازین قدر چه سازم
\\
گفتی به مگوی سر عشقم
&&
در معرض این خطر چه سازم
\\
گیرم که زبان نگاه دارم
&&
با این رخ همچو زر چه سازم
\\
ور روی به اشک خون نپوشم
&&
با سوختن جگر چه سازم
\\
گفتی که فرید چاره‌ای ساز
&&
نه چاره نه چاره‌گر چه سازم
\\
\end{longtable}
\end{center}
