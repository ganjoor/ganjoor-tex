\begin{center}
\section*{غزل شماره ۴۶۰: صبح برانداخت نقاب ای غلام}
\label{sec:460}
\addcontentsline{toc}{section}{\nameref{sec:460}}
\begin{longtable}{l p{0.5cm} r}
صبح برانداخت نقاب ای غلام
&&
می‌ده و برخیز ز خواب ای غلام
\\
همچو گلم بر سر آتش نشاند
&&
شوق شراب چو گلاب ای غلام
\\
بی نمکی چند کنی باده نوش
&&
وز جگرم خواه کباب ای غلام
\\
دور بگردان و شتابی بکن
&&
چند کند عمر شتاب ای غلام
\\
جان من سوخته دل را دمی
&&
زنده کن از جام شراب ای غلام
\\
آب حیات است می و من چو شمع
&&
مرده دلم بی می ناب ای غلام
\\
از قدح باده دلم زنده کن
&&
تا برهد جان ز عذاب ای غلام
\\
چون دل عطار ز تو تافته است
&&
تافته را نیز متاب ای غلام
\\
\end{longtable}
\end{center}
