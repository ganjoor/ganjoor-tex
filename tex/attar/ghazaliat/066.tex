\begin{center}
\section*{غزل شماره ۶۶: روی تو شمع آفتاب بس است}
\label{sec:066}
\addcontentsline{toc}{section}{\nameref{sec:066}}
\begin{longtable}{l p{0.5cm} r}
روی تو شمع آفتاب بس است
&&
موی تو عطر مشک ناب بس است
\\
چند پیکار آفتاب کشم
&&
قبلهٔ رویت آفتاب بس است
\\
روی چون روز در نقاب مپوش
&&
زلف شبرنگ تو نقاب بس است
\\
به خطا گر کشیدمت سر زلف
&&
چین ابروی تو جواب بس است
\\
گر همه عمر این خطا کردم
&&
در همه عمرم این صواب بس است
\\
تاب در زلف دلستان چه دهی
&&
دل من بی تو جای تاب بس است
\\
چه قرارم بری که خواب از من
&&
برد آن چشم نیم خواب بس است
\\
چه زنی در من آتشی که مرا
&&
در گذشته ز فرق آب بس است
\\
گر ز ماهی طلب کنی سی روز
&&
از توام سی در خوشاب بس است
\\
تا ابد بیهشان روی تو را
&&
عرق روی تو گلاب بس است
\\
مجلس انس تشنگان تو را
&&
لب میگون تو شراب بس است
\\
رگ و پی در تنم در آن مجلس
&&
همچو زیر و بم رباب بس است
\\
گر نمکدان تو شکر ریز است
&&
دل پر شور من کباب بس است
\\
دل عطار تا که جان دارد
&&
کنج عشق تو را خراب بس است
\\
\end{longtable}
\end{center}
