\begin{center}
\section*{غزل شماره ۴۰۶: ای دل ز دلبران جهانت گزیده باز}
\label{sec:406}
\addcontentsline{toc}{section}{\nameref{sec:406}}
\begin{longtable}{l p{0.5cm} r}
ای دل ز دلبران جهانت گزیده باز
&&
پیوسته با تو و ز دو عالم بریده باز
\\
خورشید کز فروغ جمالش جهان پر است
&&
هر روز پیش روی تو بر سر دویده باز
\\
هر شب سپهر پردهٔ زربفت ساخته
&&
رویت به دست صبح به یکدم دریده باز
\\
بدری که در مقابل خورشید آمدست
&&
از خجلت رخت به هلالی رسیده باز
\\
در پای اسب خیل خیال تو آفتاب
&&
زربفت هر شبانگهیی گستریده باز
\\
از شوق ابروی و رخ تو ماه ره نورد
&&
صد ره تمام گشته و صد ره خمیده باز
\\
گر زاهد زمانه ببیند جمال تو
&&
از دامن تو دست ندارد کشیده باز
\\
چون از برای روی تو خون می‌خورد دلم
&&
آن خون از آن نهاد به روی و به دیده باز
\\
لعل شکر فروش تو بخشیده یک شکر
&&
عطار را ز دست مشقت خریده باز
\\
\end{longtable}
\end{center}
