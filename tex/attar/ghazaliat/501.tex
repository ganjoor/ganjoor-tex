\begin{center}
\section*{غزل شماره ۵۰۱: دوش از وثاق دلبری سرمست بیرون آمدم}
\label{sec:501}
\addcontentsline{toc}{section}{\nameref{sec:501}}
\begin{longtable}{l p{0.5cm} r}
دوش از وثاق دلبری سرمست بیرون آمدم
&&
هیچم نبود از خود خبر تا بی خبر چون آمدم
\\
دستم چو از نیرنگ او آمد به زیر سنگ او
&&
بر چهرهٔ گلرنگ او چون لاله در خون آمدم
\\
گاهی ز جان بی جان شدم گاهی ز دل بریان شدم
&&
هر لحظه دیگر سان شدم هر دم دگرگون آمدم
\\
در فرقت آن نازنین گشتم همه روی زمین
&&
گویی نبودم پیش ازین عاشق هم اکنون آمدم
\\
چون نیستی اندر عیان، در نیستی گشتم نهان
&&
تا هرچه دیدم در جهان از جمله بیرون آمدم
\\
از فقر رو کردم سیه عطار را کردم تبه
&&
رفعت رها کردم به ره از خویش بیرون آمدم
\\
\end{longtable}
\end{center}
