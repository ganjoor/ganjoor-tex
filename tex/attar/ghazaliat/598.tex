\begin{center}
\section*{غزل شماره ۵۹۸: تا به عشق تو قدم برداشتیم}
\label{sec:598}
\addcontentsline{toc}{section}{\nameref{sec:598}}
\begin{longtable}{l p{0.5cm} r}
تا به عشق تو قدم برداشتیم
&&
عقل را سر چون قلم برداشتیم
\\
چون دم ما سخت گیرا شد به عشق
&&
پردهٔ هستی به دم برداشتیم
\\
در جهان جان حقیقت‌بین شدیم
&&
وز جهان تن قدم برداشتیم
\\
چون درآمد عشق و جان را مست کرد
&&
ما به مستی جام جم برداشتیم
\\
بر جمال ساقی جان زان شراب
&&
شادی افزودیم و غم برداشتیم
\\
پس دل خود همچو مستان خراب
&&
از وجود و از عدم برداشتیم
\\
در خرابی همچو عطار از کمال
&&
گنج راحت بی الم برداشتیم
\\
\end{longtable}
\end{center}
