\begin{center}
\section*{غزل شماره ۵۲۳: تا نرگست به دشنه چون شمع کشت زارم}
\label{sec:523}
\addcontentsline{toc}{section}{\nameref{sec:523}}
\begin{longtable}{l p{0.5cm} r}
تا نرگست به دشنه چون شمع کشت زارم
&&
چون لاله دور از تو جز خون کفن ندارم
\\
در پای اوفتادم زیرا که سر ندارد
&&
چون حلقه‌های زلفت غمهای بی شمارم
\\
از بسکه هست حلقه در زلف سرفرازت
&&
هرگز سری ندارد چندان که برشمارم
\\
بادم نبردی آخر چون ذره‌ای ز سستی
&&
گر داشتی دل تو یک ذره استوارم
\\
هرگز ستاره دیدی در آفتاب بنگر
&&
در آفتاب رویت چشم ستاره بارم
\\
پیوسته پیش حکمت چون سرفکنده‌ام من
&&
زین بیش سر میفکن چون شمع در کنارم
\\
بر نه به لطف دستی کز حد گذشت دانی
&&
بی لاله‌زار رویت این ناله‌های زارم
\\
چون دم نمی‌توان زد با هیچکس ز عشقت
&&
پس من ز درد عشقت با که نفس برآرم
\\
عطار کی تواند شرح غم تو دادن
&&
کز کار شد زبانم وز دست رفت کارم
\\
\end{longtable}
\end{center}
