\begin{center}
\section*{غزل شماره ۳۰۷: هر که عزم عشق رویش می‌کند}
\label{sec:307}
\addcontentsline{toc}{section}{\nameref{sec:307}}
\begin{longtable}{l p{0.5cm} r}
هر که عزم عشق رویش می‌کند
&&
عشق رویش همچو مویش می‌کند
\\
هر که ندهد این جهان را سه طلاق
&&
همچو دزد چار سویش می‌کند
\\
او نیاید در طلب اما ز شوق
&&
دل به صد جان جستجویش می‌کند
\\
او نگردد نرم از اشکم ولیک
&&
اشک دایم شست و شویش می‌کند
\\
هر که از چوگان زلفش بوی یافت
&&
بی سر و بن همچو گویش می‌کند
\\
هر که در عشقش چو تیر راست شد
&&
چون کمان زه در گلویش می‌کند
\\
سرخ‌روی او بباید شد به قطع
&&
هر که را عشق آرزویش می‌کند
\\
سخت‌دل آهن نه بر آتش نگر
&&
تا چگونه سرخ رویش می‌کند
\\
از درش عطار را بویی رسید
&&
آه از آنجا مشک بویش می‌کند
\\
\end{longtable}
\end{center}
