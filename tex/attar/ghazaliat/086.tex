\begin{center}
\section*{غزل شماره ۸۶: همه عالم خروش و جوش از آن است}
\label{sec:086}
\addcontentsline{toc}{section}{\nameref{sec:086}}
\begin{longtable}{l p{0.5cm} r}
همه عالم خروش و جوش از آن است
&&
که معشوقی چنین پیدا، نهان است
\\
ز هر یک ذره خورشیدی مهیاست
&&
ز هر یک قطره‌ای بحری روان است
\\
اگر یک ذره را دل برشکافی
&&
ببینی تا که اندر وی چه جان است
\\
از آن اجسام پیوسته است درهم
&&
که هر ذره به دیگر مهربان است
\\
نه توحید است اینجا و نه تشبیه
&&
نه کفر است و نه دین نه هر دوان است
\\
اگر جمله بدانی هیچ دانی
&&
که این جمله نشان از بی نشان است
\\
دلی را کش از آنجا نیست قوتی
&&
میان اهل دل دستار خوان است
\\
دل عطار تا شد غرق این راه
&&
همه پنهانیش عین عیان است
\\
\end{longtable}
\end{center}
