\begin{center}
\section*{غزل شماره ۵۷۶: این دل پر درد را چندان که درمان می‌کنم}
\label{sec:576}
\addcontentsline{toc}{section}{\nameref{sec:576}}
\begin{longtable}{l p{0.5cm} r}
این دل پر درد را چندان که درمان می‌کنم
&&
گوییا یک درد را بر خود دو چندان می‌کنم
\\
بلعجب دردی است درد عشق جانان کاندرو
&&
دردم افزون می‌شود چندان که درمان می‌کنم
\\
چند گویی توبه آن از عشق و زین ره باز گرد
&&
چون توانم توبه چون این کار از جان می‌کنم
\\
از میان جان نگیرد عشق او هرگز کنار
&&
کز میان جان هوای روی جانان می‌کنم
\\
این عجایب بین که نگذارند در گلخن مرا
&&
وانگهی من عزم خلوتگاه سلطان می‌کنم
\\
عشق توتاوان است بر من چون نیم در خورد تو
&&
مرد عشق خود تویی پس من چه تاوان می‌کنم
\\
چون دل و جانم به کلی راز عشق تو گرفت
&&
من چرا این راز را از خلق پنهان می‌کنم
\\
نی خطا گفتم تو و من کی بود در راه عشق
&&
جملهٔ عالم تویی بر خویش آسان می‌کنم
\\
تا گهرهای حقیقت فاش کردم در جهان
&&
با دل عطار دلتنگی فراوان می‌کنم
\\
\end{longtable}
\end{center}
