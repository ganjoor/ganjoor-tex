\begin{center}
\section*{غزل شماره ۶۶۵: چند باشم در انتظار تو من}
\label{sec:665}
\addcontentsline{toc}{section}{\nameref{sec:665}}
\begin{longtable}{l p{0.5cm} r}
چند باشم در انتظار تو من
&&
فتنهٔ روی چون نگار تو من
\\
خشک‌لب مانده نعل در آتش
&&
تشنهٔ لعل آبدار تو من
\\
وقت آمد که بر میان بندم
&&
کمر از زلف مشکبار تو من
\\
برقع از روی برفکن تا جان
&&
پای‌کوبان کنم نثار تو من
\\
گر جهان آمده است با روزی
&&
سر نهم مست در کنار تو من
\\
گرچه آورده‌ای به جان کارم
&&
تا به جان در شدم به کار تو من
\\
بر من از صد هزار عزت بیش
&&
آنکه باشم ذلیل و خوار تو من
\\
شد قرارم که چند خواهد بود
&&
چشم بر راه بیقرار تو من
\\
تیره شد روز من چرا نکنم
&&
دیده روشن به روزگار تو من
\\
ترک کار فرید از آن گفتم
&&
تا شوم فرد و یار غار تو من
\\
\end{longtable}
\end{center}
