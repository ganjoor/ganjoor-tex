\begin{center}
\section*{غزل شماره ۶۸۷: ای جگر گوشهٔ جانم غم تو}
\label{sec:687}
\addcontentsline{toc}{section}{\nameref{sec:687}}
\begin{longtable}{l p{0.5cm} r}
ای جگر گوشهٔ جانم غم تو
&&
شادی هر دو جهانم غم تو
\\
به جهانی که نشان نیست ازو
&&
غم تو داد نشانم غم تو
\\
گر ز مژگانت جراحت رسدم
&&
زود برهاند از آنم غم تو
\\
زان جراحت چه غمم باشد از آنک
&&
بس بود مرهم جانم غم تو
\\
جملهٔ سود و زیانم غم توست
&&
ای همه سود و زیانم غم تو
\\
ز غمت با که برآرم نفسی
&&
که فرو بست زبانم غم تو
\\
گفتم آهی کنم از دست غمت
&&
ندهد هیچ امانم غم تو
\\
گرچه پیش آمدم انگشت زنان
&&
کرد انگشت زنانم غم تو
\\
هست در هر دو جهان تا به ابد
&&
همه پیدا و نهانم غم تو
\\
گر درآید به کنار تو فرید
&&
در رباید ز میانم غم تو
\\
\end{longtable}
\end{center}
