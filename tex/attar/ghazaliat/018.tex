\begin{center}
\section*{غزل شماره ۱۸: دم مزن گر همدمی می‌بایدت}
\label{sec:018}
\addcontentsline{toc}{section}{\nameref{sec:018}}
\begin{longtable}{l p{0.5cm} r}
دم مزن گر همدمی می‌بایدت
&&
خسته شو گر مرهمی می‌بایدت
\\
تا در اثباتی تو بس نامحرمی
&&
محو شو گر محرمی می‌بایدت
\\
همچو غواصان دم اندر سینه کش
&&
گر چو دریا همدمی می‌بایدت
\\
از عبادت غم کشی و صد شفیع
&&
پیشوای هر غمی می‌بایدت
\\
اشک لایق‌تر شفیع تو از آنک
&&
هر عبادت را نمی می‌بایدت
\\
تنگدل ماندی، که دل یک قطره خونست
&&
عالمی در عالمی می‌بایدت
\\
تا که این یک قطره صد دریا شود
&&
صبر صد عالم همی می‌بایدت
\\
هر دو عالم گر نباشد گو مباش
&&
در حضور او دمی می‌بایدت
\\
در غم هر دم که نبود در حضور
&&
تا قیامت ماتمی می‌بایدت
\\
در حضورش عهد کردی ای فرید
&&
عهد خود مستحکمی می‌بایدت
\\
\end{longtable}
\end{center}
