\begin{center}
\section*{غزل شماره ۷۲۳: ای درس عشقت هر شبم تا روز تکرار آمده}
\label{sec:723}
\addcontentsline{toc}{section}{\nameref{sec:723}}
\begin{longtable}{l p{0.5cm} r}
ای درس عشقت هر شبم تا روز تکرار آمده
&&
وی روز من بی روی تو همچون شب تار آمده
\\
ای مه غلام روی تو گشته زحل هندوی تو
&&
وی خور ز عکس روی تو چون ذره در کار آمده
\\
ای در سرم سودای تو جان و دلم شیدای تو
&&
گردون به زیر پای تو چون خاک ره خوار آمده
\\
جان بنده شد رای تورا روی دل‌آرای تو را
&&
خاک کف پای تو را چشمم به دیدار آمده
\\
چون بر بساط دلبری شطرنج عشقم می‌بری
&&
گشتم ز جان و دل بری ای یار عیار آمده
\\
تا نرد عشقت باختم شش را ز یک نشناختم
&&
چون جان و دل درباختم هستم به زنهار آمده
\\
ای جزع تو شکر فروش ای لعل تو گوهر فروش
&&
ای زلف تو عنبر فروش از پیش عطار آمده
\\
\end{longtable}
\end{center}
