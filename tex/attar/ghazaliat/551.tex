\begin{center}
\section*{غزل شماره ۵۵۱: من پای همی ز سر نمی‌دانم}
\label{sec:551}
\addcontentsline{toc}{section}{\nameref{sec:551}}
\begin{longtable}{l p{0.5cm} r}
من پای همی ز سر نمی‌دانم
&&
او را دانم دگر نمی‌دانم
\\
چندان می عشق یار نوشیدم
&&
کز میکده ره بدر نمی‌دانم
\\
جایی که من اوفتاده‌ام آنجا
&&
از هیچ وجود اثر نمی‌دانم
\\
گر صد ازل و ابد به سر آید
&&
از موضع خود گذر نمی‌دانم
\\
جز بی جهتی نشان نمی‌یابم
&&
جز بی صفتی خبر نمی‌دانم
\\
مرغی عجبم زبس که پریدم
&&
گم گشتم و بال و پر نمی‌دانم
\\
این حال چو هیچکس نمی‌داند
&&
من معذورم اگر نمی‌دانم
\\
بگرفت دلم ز دانم و دانم
&&
تا کی دانم مگر نمی‌دانم
\\
چون قاعدهٔ وجود بر هیچ است
&&
یک قاعده معتبر نمی‌دانم
\\
جنبش ز هزار گونه می‌بینم
&&
یک جنبش جانور نمی‌دانم
\\
آن چیست که خلق ازوست جنبنده
&&
کو علم چو این قدر نمی‌دانم
\\
با خلق مرا چکار چون خود را
&&
گم کردم و پا و سر نمی‌دانم
\\
با آنکه فرید پست گشت این جا
&&
زین پست بلندتر نمی‌دانم
\\
\end{longtable}
\end{center}
