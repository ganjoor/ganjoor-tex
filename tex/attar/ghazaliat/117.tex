\begin{center}
\section*{غزل شماره ۱۱۷: هر دلی کز عشق تو آگاه نیست}
\label{sec:117}
\addcontentsline{toc}{section}{\nameref{sec:117}}
\begin{longtable}{l p{0.5cm} r}
هر دلی کز عشق تو آگاه نیست
&&
گو برو کو مرد این درگاه نیست
\\
هر که را خوش نیست با اندوه تو
&&
جان او از ذوق عشق آگاه نیست
\\
ای دل ار مرد رهی مردانه باش
&&
زانکه اندر عاشقی اکراه نیست
\\
عاشقان چون حلقه بر در مانده‌اند
&&
زانکه نزدیک تو کس را راه نیست
\\
گرد بر گرد دلم از درد تو
&&
خون گرفت و زهرهٔ یک آه نیست
\\
بر سر آی از قعر چاه نفس از آنک
&&
یوسف مصریت اندر چاه نیست
\\
چند جویی آب و جاه ار عاشقی
&&
عاشق اندر بند آب و جاه نیست
\\
زاد راه مرد عاشق نیستی است
&&
نیست شو در راه آن دلخواه نیست
\\
در ده ای عطار تن در نیستی
&&
زانکه آنجا مرد هستی شاه نیست
\\
\end{longtable}
\end{center}
