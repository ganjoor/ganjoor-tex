\begin{center}
\section*{غزل شماره ۵: سوختی جانم چه می‌سازی مرا}
\label{sec:005}
\addcontentsline{toc}{section}{\nameref{sec:005}}
\begin{longtable}{l p{0.5cm} r}
سوختی جانم چه می‌سازی مرا
&&
بر سر افتادم چه می‌تازی مرا
\\
در رهت افتاده‌ام بر بوی آنک
&&
بوک بر گیری و بنوازی مرا
\\
لیک می‌ترسم که هرگز تا ابد
&&
بر نخیزم گر بیندازی مرا
\\
بندهٔ بیچاره گر می‌بایدت
&&
آمدم تا چاره‌ای سازی مرا
\\
چون شدم پروانهٔ شمع رخت
&&
همچو شمعی چند بگدازی مرا
\\
گرچه با جان نیست بازی درپذیر
&&
همچو پروانه به جانبازی مرا
\\
تو تمامی من نمی‌خواهم وجود
&&
وین نمی‌باید به انبازی مرا
\\
سر چو شمعم بازبر یکبارگی
&&
تا کی از ننگ سرافرازی مرا
\\
دوش وصلت نیم شب در خواب خوش
&&
کرد هم خلوت به دمسازی مرا
\\
تا که بر هم زد وصالت غمزه‌ای
&&
کرد صبح آغاز غمازی مرا
\\
چو ز تو آواز می‌ندهد فرید
&&
تا دهی قرب هم آوازی مرا
\\
\end{longtable}
\end{center}
