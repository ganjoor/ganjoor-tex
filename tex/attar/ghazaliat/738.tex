\begin{center}
\section*{غزل شماره ۷۳۸: من کیم اندر جهان سرگشته‌ای}
\label{sec:738}
\addcontentsline{toc}{section}{\nameref{sec:738}}
\begin{longtable}{l p{0.5cm} r}
من کیم اندر جهان سرگشته‌ای
&&
در میان خاک و خون آغشته‌ای
\\
در ریای خود منافق پیشه‌ای
&&
در نفاق خود ز حد بگذشته‌ای
\\
شهرگردی خودنمایی رهزنی
&&
مفلسی بی پا و سر سرگشته‌ای
\\
در ازل گویی قلم رندم نبشت
&&
کاشکی هرگز قلم ننبشته‌ای
\\
یک سر سوزن ندیدم روی دوست
&&
پس چرا گم کرده‌ام سر رشته‌ای
\\
برهمی جوید دلم ناکشته تخم
&&
کاشکی یک تخم هرگز کشته‌ای
\\
کیست عطار این سخن را هیچکس
&&
با دلی خاکی به خون بسرشته‌ای
\\
\end{longtable}
\end{center}
