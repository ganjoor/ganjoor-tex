\begin{center}
\section*{غزل شماره ۶۳۸: ای روی تو شمع پاکبازان}
\label{sec:638}
\addcontentsline{toc}{section}{\nameref{sec:638}}
\begin{longtable}{l p{0.5cm} r}
ای روی تو شمع پاکبازان
&&
زلف تو کمند سرفرازان
\\
عشاق به روی همچو ماهت
&&
چون صبح بر آفتاب نازان
\\
از شوق رخت چراغ گردون
&&
چون شمع همی رود گدازان
\\
از بهر شکار روی گلگونت
&&
شبرنگ خط تو تیزتازان
\\
زان حلقهٔ دام زاغ زلفت
&&
افتاده به حلق جره‌بازان
\\
یک موی ز زلف پیچ پیچت
&&
بشکسته طلسم کارسازان
\\
از زلف مشعبدت چو مهره
&&
در ششدره مانده حلقه‌بازان
\\
تسبیح رخت کنند دایم
&&
در پردهٔ حسن دلنوازان
\\
وصل تو درون پاک خواهد
&&
پاکی سوی پاک دست یازان
\\
وصلت که زکوة اوست خورشید
&&
هرگز نرسد به بی نمازان
\\
جانی باید ز خویشتن پاک
&&
نه غرق منی چو نو نیازان
\\
گفتی برهانمت ز عطار
&&
شد عمر و دلت نبود یازان
\\
\end{longtable}
\end{center}
