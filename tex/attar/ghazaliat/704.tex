\begin{center}
\section*{غزل شماره ۷۰۴: در کنج اعتکاف دلی بردبار کو}
\label{sec:704}
\addcontentsline{toc}{section}{\nameref{sec:704}}
\begin{longtable}{l p{0.5cm} r}
در کنج اعتکاف دلی بردبار کو
&&
بر گنج عشق جان کسی کامگار کو
\\
اندر میان صفه‌نشینان خانقاه
&&
یک صوفی محقق پرهیزگار کو
\\
در پیشگاه مسجد و در کنج صومعه
&&
یک پیر کار دیده و یک مرد کار کو
\\
در حلقهٔ سماع که دریای حالت است
&&
بر آتش سماع دلی بی‌قرار کو
\\
در رقص و در سماع ز هستی فنا شده
&&
اندر هوای دوست دلی ذره‌وار کو
\\
خالص برای لله ازین ژنده جامگان
&&
بی زرق و بی نفاق یکی خرقه‌دار کو
\\
مردان مرد و راه‌نمایان روزگار
&&
زین پیش بوده‌اند درین روزگار کو
\\
در وادی محبت و صحرای معرفت
&&
مردی تمام پاک رو و اختیار کو
\\
اندر صف مجاهده یک تن ز سروران
&&
بر مرکب توکل و تقوی سوار کو
\\
سرگشته مانده‌ایم درین راه بی کران
&&
وز سابقان پیشرو آخر غبار کو
\\
عطار سوی گوهر آن بحر موج زن
&&
جز در درون سینه تورا رهگذار کو
\\
\end{longtable}
\end{center}
