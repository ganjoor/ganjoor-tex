\begin{center}
\section*{غزل شماره ۹۵: مدامم مست می‌دارد نسیم جعد گیسویت}
\label{sec:sh095}
\addcontentsline{toc}{section}{\nameref{sec:sh095}}
\begin{longtable}{l p{0.5cm} r}
مدامم مست می‌دارد نسیم جعد گیسویت
&&
خرابم می‌کند هر دم فریب چشم جادویت
\\
پس از چندین شکیبایی شبی یا رب توان دیدن
&&
که شمع دیده افروزیم در محراب ابرویت
\\
سواد لوح بینش را عزیز از بهر آن دارم
&&
که جان را نسخه‌ای باشد ز لوح خال هندویت
\\
تو گر خواهی که جاویدان جهان یک سر بیارایی
&&
صبا را گو که بردارد زمانی برقع از رویت
\\
و گر رسم فنا خواهی که از عالم براندازی
&&
برافشان تا فروریزد هزاران جان ز هر مویت
\\
من و باد صبا مسکین دو سرگردان بی‌حاصل
&&
من از افسون چشمت مست و او از بوی گیسویت
\\
زهی همت که حافظ راست از دنیی و از عقبی
&&
نیاید هیچ در چشمش به جز خاک سر کویت
\\
\end{longtable}
\end{center}
