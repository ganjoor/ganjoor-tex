\begin{center}
\section*{غزل شماره ۳۴۶: من نه آن رندم که ترک شاهد و ساغر کنم}
\label{sec:sh346}
\addcontentsline{toc}{section}{\nameref{sec:sh346}}
\begin{longtable}{l p{0.5cm} r}
من نه آن رندم که ترک شاهد و ساغر کنم
&&
محتسب داند که من این کارها کمتر کنم
\\
من که عیب توبه کاران کرده باشم بارها
&&
توبه از می وقت گل دیوانه باشم گر کنم
\\
عشق دردانه‌ست و من غواص و دریا میکده
&&
سر فروبردم در آن جا تا کجا سر برکنم
\\
لاله ساغرگیر و نرگس مست و بر ما نام فسق
&&
داوری دارم بسی یا رب که را داور کنم
\\
بازکش یک دم عنان ای ترک شهرآشوب من
&&
تا ز اشک و چهره راهت پرزر و گوهر کنم
\\
من که از یاقوت و لعل اشک دارم گنج‌ها
&&
کی نظر در فیض خورشید بلنداختر کنم
\\
چون صبا مجموعه گل را به آب لطف شست
&&
کجدلم خوان گر نظر بر صفحه دفتر کنم
\\
عهد و پیمان فلک را نیست چندان اعتبار
&&
عهد با پیمانه بندم شرط با ساغر کنم
\\
من که دارم در گدایی گنج سلطانی به دست
&&
کی طمع در گردش گردون دون پرور کنم
\\
گر چه گردآلود فقرم شرم باد از همتم
&&
گر به آب چشمه خورشید دامن تر کنم
\\
عاشقان را گر در آتش می‌پسندد لطف دوست
&&
تنگ چشمم گر نظر در چشمه کوثر کنم
\\
دوش لعلش عشوه‌ای می‌داد حافظ را ولی
&&
من نه آنم کز وی این افسانه‌ها باور کنم
\\
\end{longtable}
\end{center}
