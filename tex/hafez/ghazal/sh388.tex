\begin{center}
\section*{غزل شماره ۳۸۸: بهار و گل طرب انگیز گشت و توبه شکن}
\label{sec:sh388}
\addcontentsline{toc}{section}{\nameref{sec:sh388}}
\begin{longtable}{l p{0.5cm} r}
بهار و گل طرب انگیز گشت و توبه شکن
&&
به شادی رخ گل بیخ غم ز دل برکن
\\
رسید باد صبا غنچه در هواداری
&&
ز خود برون شد و بر خود درید پیراهن
\\
طریق صدق بیاموز از آب صافی دل
&&
به راستی طلب آزادگی ز سرو چمن
\\
ز دستبرد صبا گرد گل کلاله نگر
&&
شکنج گیسوی سنبل ببین به روی سمن
\\
عروس غنچه رسید از حرم به طالع سعد
&&
بعینه دل و دین می‌برد به وجه حسن
\\
صفیر بلبل شوریده و نفیر هزار
&&
برای وصل گل آمد برون ز بیت حزن
\\
حدیث صحبت خوبان و جام باده بگو
&&
به قول حافظ و فتوی پیر صاحب فن
\\
\end{longtable}
\end{center}
