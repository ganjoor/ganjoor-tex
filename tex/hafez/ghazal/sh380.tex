\begin{center}
\section*{غزل شماره ۳۸۰: بارها گفته‌ام و بار دگر می‌گویم}
\label{sec:sh380}
\addcontentsline{toc}{section}{\nameref{sec:sh380}}
\begin{longtable}{l p{0.5cm} r}
بارها گفته‌ام و بار دگر می‌گویم
&&
که من دلشده این ره نه به خود می‌پویم
\\
در پس آینه طوطی صفتم داشته‌اند
&&
آن چه استاد ازل گفت بگو می‌گویم
\\
من اگر خارم و گر گل چمن آرایی هست
&&
که از آن دست که او می‌کشدم می‌رویم
\\
دوستان عیب من بی‌دل حیران مکنید
&&
گوهری دارم و صاحب نظری می‌جویم
\\
گر چه با دلق ملمع می گلگون عیب است
&&
مکنم عیب کز او رنگ ریا می‌شویم
\\
خنده و گریه عشاق ز جایی دگر است
&&
می‌سرایم به شب و وقت سحر می‌مویم
\\
حافظم گفت که خاک در میخانه مبوی
&&
گو مکن عیب که من مشک ختن می‌بویم
\\
\end{longtable}
\end{center}
