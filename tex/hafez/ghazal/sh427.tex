\begin{center}
\section*{غزل شماره ۴۲۷: چراغ روی تو را شمع گشت پروانه}
\label{sec:sh427}
\addcontentsline{toc}{section}{\nameref{sec:sh427}}
\begin{longtable}{l p{0.5cm} r}
چراغ روی تو را شمع گشت پروانه
&&
مرا ز حال تو با حال خویش پروا نه
\\
خرد که قید مجانین عشق می‌فرمود
&&
به بوی سنبل زلف تو گشت دیوانه
\\
به بوی زلف تو گر جان به باد رفت چه شد
&&
هزار جان گرامی فدای جانانه
\\
من رمیده ز غیرت ز پا فتادم دوش
&&
نگار خویش چو دیدم به دست بیگانه
\\
چه نقشها که برانگیختیم و سود نداشت
&&
فسون ما بر او گشته است افسانه
\\
بر آتش رخ زیبای او به جای سپند
&&
به غیر خال سیاهش که دید به دانه
\\
به مژده جان به صبا داد شمع در نفسی
&&
ز شمع روی تواش چون رسید پروانه
\\
مرا به دور لب دوست هست پیمانی
&&
که بر زبان نبرم جز حدیث پیمانه
\\
حدیث مدرسه و خانقه مگوی که باز
&&
فتاد در سر حافظ هوای میخانه
\\
\end{longtable}
\end{center}
