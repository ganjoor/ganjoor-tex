\begin{center}
\section*{غزل شماره ۵۵: خم زلف تو دام کفر و دین است}
\label{sec:sh055}
\addcontentsline{toc}{section}{\nameref{sec:sh055}}
\begin{longtable}{l p{0.5cm} r}
خم زلف تو دام کفر و دین است
&&
ز کارستان او یک شمه این است
\\
جمالت معجز حسن است لیکن
&&
حدیث غمزه‌ات سحر مبین است
\\
ز چشم شوخ تو جان کی توان برد
&&
که دایم با کمان اندر کمین است
\\
بر آن چشم سیه صد آفرین باد
&&
که در عاشق کشی سحرآفرین است
\\
عجب علمیست علم هیئت عشق
&&
که چرخ هشتمش هفتم زمین است
\\
تو پنداری که بدگو رفت و جان برد
&&
حسابش با کرام الکاتبین است
\\
مشو حافظ ز کید زلفش ایمن
&&
که دل برد و کنون دربند دین است
\\
\end{longtable}
\end{center}
