\begin{center}
\section*{غزل شماره ۳۷۵: صوفی بیا که خرقه سالوس برکشیم}
\label{sec:sh375}
\addcontentsline{toc}{section}{\nameref{sec:sh375}}
\begin{longtable}{l p{0.5cm} r}
صوفی بیا که خرقه سالوس برکشیم
&&
وین نقش زرق را خط بطلان به سر کشیم
\\
نذر و فتوح صومعه در وجه می‌نهیم
&&
دلق ریا به آب خرابات برکشیم
\\
فردا اگر نه روضه رضوان به ما دهند
&&
غلمان ز روضه حور ز جنت به درکشیم
\\
بیرون جهیم سرخوش و از بزم صوفیان
&&
غارت کنیم باده و شاهد به بر کشیم
\\
عشرت کنیم ور نه به حسرت کشندمان
&&
روزی که رخت جان به جهانی دگر کشیم
\\
سر خدا که در تتق غیب منزویست
&&
مستانه‌اش نقاب ز رخسار برکشیم
\\
کو جلوه‌ای ز ابروی او تا چو ماه نو
&&
گوی سپهر در خم چوگان زر کشیم
\\
حافظ نه حد ماست چنین لاف‌ها زدن
&&
پای از گلیم خویش چرا بیشتر کشیم
\\
\end{longtable}
\end{center}
