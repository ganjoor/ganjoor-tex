\begin{center}
\section*{غزل شماره ۶۵: خوشتر ز عیش و صحبت و باغ و بهار چیست}
\label{sec:sh065}
\addcontentsline{toc}{section}{\nameref{sec:sh065}}
\begin{longtable}{l p{0.5cm} r}
خوشتر ز عیش و صحبت و باغ و بهار چیست
&&
ساقی کجاست گو سبب انتظار چیست
\\
هر وقت خوش که دست دهد مغتنم شمار
&&
کس را وقوف نیست که انجام کار چیست
\\
پیوند عمر بسته به موییست هوش دار
&&
غمخوار خویش باش غم روزگار چیست
\\
معنی آب زندگی و روضه ارم
&&
جز طرف جویبار و می خوشگوار چیست
\\
مستور و مست هر دو چو از یک قبیله‌اند
&&
ما دل به عشوه که دهیم اختیار چیست
\\
راز درون پرده چه داند فلک خموش
&&
ای مدعی نزاع تو با پرده دار چیست
\\
سهو و خطای بنده گرش اعتبار نیست
&&
معنی عفو و رحمت آمرزگار چیست
\\
زاهد شراب کوثر و حافظ پیاله خواست
&&
تا در میانه خواسته کردگار چیست
\\
\end{longtable}
\end{center}
