\begin{center}
\section*{غزل شماره ۲۷۵: صوفی گلی بچین و مرقع به خار بخش}
\label{sec:sh275}
\addcontentsline{toc}{section}{\nameref{sec:sh275}}
\begin{longtable}{l p{0.5cm} r}
صوفی گلی بچین و مرقع به خار بخش
&&
وین زهد خشک را به می خوشگوار بخش
\\
طامات و شطح در ره آهنگ چنگ نه
&&
تسبیح و طیلسان به می و میگسار بخش
\\
زهد گران که شاهد و ساقی نمی‌خرند
&&
در حلقه چمن به نسیم بهار بخش
\\
راهم شراب لعل زد ای میر عاشقان
&&
خون مرا به چاه زنخدان یار بخش
\\
یا رب به وقت گل گنه بنده عفو کن
&&
وین ماجرا به سرو لب جویبار بخش
\\
ای آن که ره به مشرب مقصود برده‌ای
&&
زین بحر قطره‌ای به من خاکسار بخش
\\
شکرانه را که چشم تو روی بتان ندید
&&
ما را به عفو و لطف خداوندگار بخش
\\
ساقی چو شاه نوش کند باده صبوح
&&
گو جام زر به حافظ شب زنده دار بخش
\\
\end{longtable}
\end{center}
