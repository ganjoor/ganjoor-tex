\begin{center}
\section*{غزل شماره ۲۶۸: گلعذاری ز گلستان جهان ما را بس}
\label{sec:sh268}
\addcontentsline{toc}{section}{\nameref{sec:sh268}}
\begin{longtable}{l p{0.5cm} r}
گلعذاری ز گلستان جهان ما را بس
&&
زین چمن سایه آن سرو روان ما را بس
\\
من و همصحبتی اهل ریا دورم باد
&&
از گرانان جهان رطل گران ما را بس
\\
قصر فردوس به پاداش عمل می‌بخشند
&&
ما که رندیم و گدا دیر مغان ما را بس
\\
بنشین بر لب جوی و گذر عمر ببین
&&
کاین اشارت ز جهان گذران ما را بس
\\
نقد بازار جهان بنگر و آزار جهان
&&
گر شما را نه بس این سود و زیان ما را بس
\\
یار با ماست چه حاجت که زیادت طلبیم
&&
دولت صحبت آن مونس جان ما را بس
\\
از در خویش خدا را به بهشتم مفرست
&&
که سر کوی تو از کون و مکان ما را بس
\\
حافظ از مشرب قسمت گله ناانصافیست
&&
طبع چون آب و غزل‌های روان ما را بس
\\
\end{longtable}
\end{center}
