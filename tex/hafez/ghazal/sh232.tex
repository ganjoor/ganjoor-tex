\begin{center}
\section*{غزل شماره ۲۳۲: بر سر آنم که گر ز دست برآید}
\label{sec:sh232}
\addcontentsline{toc}{section}{\nameref{sec:sh232}}
\begin{longtable}{l p{0.5cm} r}
بر سر آنم که گر ز دست برآید
&&
دست به کاری زنم که غصه سر آید
\\
خلوت دل نیست جای صحبت اضداد
&&
دیو چو بیرون رود فرشته درآید
\\
صحبت حکام ظلمت شب یلداست
&&
نور ز خورشید جوی بو که برآید
\\
بر در ارباب بی‌مروت دنیا
&&
چند نشینی که خواجه کی به درآید
\\
ترک گدایی مکن که گنج بیابی
&&
از نظر ره روی که در گذر آید
\\
صالح و طالح متاع خویش نمودند
&&
تا که قبول افتد و که در نظر آید
\\
بلبل عاشق تو عمر خواه که آخر
&&
باغ شود سبز و شاخ گل به بر آید
\\
غفلت حافظ در این سراچه عجب نیست
&&
هر که به میخانه رفت بی‌خبر آید
\\
\end{longtable}
\end{center}
