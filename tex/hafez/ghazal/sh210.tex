\begin{center}
\section*{غزل شماره ۲۱۰: دوش در حلقه ما قصه گیسوی تو بود}
\label{sec:sh210}
\addcontentsline{toc}{section}{\nameref{sec:sh210}}
\begin{longtable}{l p{0.5cm} r}
دوش در حلقه ما قصه گیسوی تو بود
&&
تا دل شب سخن از سلسله موی تو بود
\\
دل که از ناوک مژگان تو در خون می‌گشت
&&
باز مشتاق کمانخانه ابروی تو بود
\\
هم عفاالله صبا کز تو پیامی می‌داد
&&
ور نه در کس نرسیدیم که از کوی تو بود
\\
عالم از شور و شر عشق خبر هیچ نداشت
&&
فتنه انگیز جهان غمزه جادوی تو بود
\\
من سرگشته هم از اهل سلامت بودم
&&
دام راهم شکن طره هندوی تو بود
\\
بگشا بند قبا تا بگشاید دل من
&&
که گشادی که مرا بود ز پهلوی تو بود
\\
به وفای تو که بر تربت حافظ بگذر
&&
کز جهان می‌شد و در آرزوی روی تو بود
\\
\end{longtable}
\end{center}
