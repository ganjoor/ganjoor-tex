\begin{center}
\section*{غزل شماره ۹۸: اگر به مذهب تو خون عاشق است مباح}
\label{sec:sh098}
\addcontentsline{toc}{section}{\nameref{sec:sh098}}
\begin{longtable}{l p{0.5cm} r}
اگر به مذهب تو خون عاشق است مباح
&&
صلاح ما همه آن است کان تو راست صلاح
\\
سواد زلف سیاه تو جاعل الظلمات
&&
بیاض روی چو ماه تو فالق الاصباح
\\
ز چین زلف کمندت کسی نیافت خلاص
&&
از آن کمانچه ابرو و تیر چشم نجاح
\\
ز دیده‌ام شده یک چشمه در کنار روان
&&
که آشنا نکند در میان آن ملاح
\\
لب چو آب حیات تو هست قوت جان
&&
وجود خاکی ما را از اوست ذکر رواح
\\
بداد لعل لبت بوسه‌ای به صد زاری
&&
گرفت کام دلم ز او به صد هزار الحاح
\\
دعای جان تو ورد زبان مشتاقان
&&
همیشه تا که بود متصل مسا و صباح
\\
صلاح و توبه و تقوی ز ما مجو حافظ
&&
ز رند و عاشق و مجنون کسی نیافت صلاح
\\
\end{longtable}
\end{center}
