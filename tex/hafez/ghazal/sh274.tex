\begin{center}
\section*{غزل شماره ۲۷۴: به دور لاله قدح گیر و بی‌ریا می‌باش}
\label{sec:sh274}
\addcontentsline{toc}{section}{\nameref{sec:sh274}}
\begin{longtable}{l p{0.5cm} r}
به دور لاله قدح گیر و بی‌ریا می‌باش
&&
به بوی گل نفسی همدم صبا می‌باش
\\
نگویمت که همه ساله می پرستی کن
&&
سه ماه می خور و نه ماه پارسا می‌باش
\\
چو پیر سالک عشقت به می حواله کند
&&
بنوش و منتظر رحمت خدا می‌باش
\\
گرت هواست که چون جم به سر غیب رسی
&&
بیا و همدم جام جهان نما می‌باش
\\
چو غنچه گر چه فروبستگیست کار جهان
&&
تو همچو باد بهاری گره گشا می‌باش
\\
وفا مجوی ز کس ور سخن نمی‌شنوی
&&
به هرزه طالب سیمرغ و کیمیا می‌باش
\\
مرید طاعت بیگانگان مشو حافظ
&&
ولی معاشر رندان پارسا می‌باش
\\
\end{longtable}
\end{center}
