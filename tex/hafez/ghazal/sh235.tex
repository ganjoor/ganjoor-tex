\begin{center}
\section*{غزل شماره ۲۳۵: زهی خجسته زمانی که یار بازآید}
\label{sec:sh235}
\addcontentsline{toc}{section}{\nameref{sec:sh235}}
\begin{longtable}{l p{0.5cm} r}
زهی خجسته زمانی که یار بازآید
&&
به کام غمزدگان غمگسار بازآید
\\
به پیش خیل خیالش کشیدم ابلق چشم
&&
بدان امید که آن شهسوار بازآید
\\
اگر نه در خم چوگان او رود سر من
&&
ز سر نگویم و سر خود چه کار بازآید
\\
مقیم بر سر راهش نشسته‌ام چون گرد
&&
بدان هوس که بدین رهگذار بازآید
\\
دلی که با سر زلفین او قراری داد
&&
گمان مبر که بدان دل قرار بازآید
\\
چه جورها که کشیدند بلبلان از دی
&&
به بوی آن که دگر نوبهار بازآید
\\
ز نقش بند قضا هست امید آن حافظ
&&
که همچو سرو به دستم نگار بازآید
\\
\end{longtable}
\end{center}
