\begin{center}
\section*{غزل شماره ۲۵۴: دیگر ز شاخ سرو سهی بلبل صبور}
\label{sec:sh254}
\addcontentsline{toc}{section}{\nameref{sec:sh254}}
\begin{longtable}{l p{0.5cm} r}
دیگر ز شاخ سرو سهی بلبل صبور
&&
گلبانگ زد که چشم بد از روی گل به دور
\\
ای گل به شکر آن که تویی پادشاه حسن
&&
با بلبلان بی‌دل شیدا مکن غرور
\\
از دست غیبت تو شکایت نمی‌کنم
&&
تا نیست غیبتی نبود لذت حضور
\\
گر دیگران به عیش و طرب خرمند و شاد
&&
ما را غم نگار بود مایه سرور
\\
زاهد اگر به حور و قصور است امیدوار
&&
ما را شرابخانه قصور است و یار حور
\\
می خور به بانگ چنگ و مخور غصه ور کسی
&&
گوید تو را که باده مخور گو هوالغفور
\\
حافظ شکایت از غم هجران چه می‌کنی
&&
در هجر وصل باشد و در ظلمت است نور
\\
\end{longtable}
\end{center}
