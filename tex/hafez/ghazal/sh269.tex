\begin{center}
\section*{غزل شماره ۲۶۹: دلا رفیق سفر بخت نیکخواهت بس}
\label{sec:sh269}
\addcontentsline{toc}{section}{\nameref{sec:sh269}}
\begin{longtable}{l p{0.5cm} r}
دلا رفیق سفر بخت نیکخواهت بس
&&
نسیم روضه شیراز پیک راهت بس
\\
دگر ز منزل جانان سفر مکن درویش
&&
که سیر معنوی و کنج خانقاهت بس
\\
وگر کمین بگشاید غمی ز گوشه دل
&&
حریم درگه پیر مغان پناهت بس
\\
به صدر مصطبه بنشین و ساغر می‌نوش
&&
که این قدر ز جهان کسب مال و جاهت بس
\\
زیادتی مطلب کار بر خود آسان کن
&&
صراحی می لعل و بتی چو ماهت بس
\\
فلک به مردم نادان دهد زمام مراد
&&
تو اهل فضلی و دانش همین گناهت بس
\\
هوای مسکن مألوف و عهد یار قدیم
&&
ز رهروان سفرکرده عذرخواهت بس
\\
به منت دگران خو مکن که در دو جهان
&&
رضای ایزد و انعام پادشاهت بس
\\
به هیچ ورد دگر نیست حاجت ای حافظ
&&
دعای نیم شب و درس صبحگاهت بس
\\
\end{longtable}
\end{center}
