\begin{center}
\section*{غزل شماره ۲۶۶: دلم رمیده لولی‌وشیست شورانگیز}
\label{sec:sh266}
\addcontentsline{toc}{section}{\nameref{sec:sh266}}
\begin{longtable}{l p{0.5cm} r}
دلم رمیده لولی‌وشیست شورانگیز
&&
دروغ وعده و قتال وضع و رنگ آمیز
\\
فدای پیرهن چاک ماه رویان باد
&&
هزار جامه تقوی و خرقه پرهیز
\\
خیال خال تو با خود به خاک خواهم برد
&&
که تا ز خال تو خاکم شود عبیرآمیز
\\
فرشته عشق نداند که چیست ای ساقی
&&
بخواه جام و گلابی به خاک آدم ریز
\\
پیاله بر کفنم بند تا سحرگه حشر
&&
به می ز دل ببرم هول روز رستاخیز
\\
فقیر و خسته به درگاهت آمدم رحمی
&&
که جز ولای توام نیست هیچ دست آویز
\\
بیا که هاتف میخانه دوش با من گفت
&&
که در مقام رضا باش و از قضا مگریز
\\
میان عاشق و معشوق هیچ حائل نیست
&&
تو خود حجاب خودی حافظ از میان برخیز
\\
\end{longtable}
\end{center}
