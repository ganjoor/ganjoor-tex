\begin{center}
\section*{غزل شماره ۱۶۵: مرا مهر سیه چشمان ز سر بیرون نخواهد شد}
\label{sec:sh165}
\addcontentsline{toc}{section}{\nameref{sec:sh165}}
\begin{longtable}{l p{0.5cm} r}
مرا مهر سیه چشمان ز سر بیرون نخواهد شد
&&
قضای آسمان است این و دیگرگون نخواهد شد
\\
رقیب آزارها فرمود و جای آشتی نگذاشت
&&
مگر آه سحرخیزان سوی گردون نخواهد شد
\\
مرا روز ازل کاری به جز رندی نفرمودند
&&
هر آن قسمت که آن جا رفت از آن افزون نخواهد شد
\\
خدا را محتسب ما را به فریاد دف و نی بخش
&&
که ساز شرع از این افسانه بی‌قانون نخواهد شد
\\
مجال من همین باشد که پنهان عشق او ورزم
&&
کنار و بوس و آغوشش چه گویم چون نخواهد شد
\\
شراب لعل و جای امن و یار مهربان ساقی
&&
دلا کی به شود کارت اگر اکنون نخواهد شد
\\
مشوی ای دیده نقش غم ز لوح سینه حافظ
&&
که زخم تیغ دلدار است و رنگ خون نخواهد شد
\\
\end{longtable}
\end{center}
