\begin{center}
\section*{غزل شماره ۲۲۹: بخت از دهان دوست نشانم نمی‌دهد}
\label{sec:sh229}
\addcontentsline{toc}{section}{\nameref{sec:sh229}}
\begin{longtable}{l p{0.5cm} r}
بخت از دهان دوست نشانم نمی‌دهد
&&
دولت خبر ز راز نهانم نمی‌دهد
\\
از بهر بوسه‌ای ز لبش جان همی‌دهم
&&
اینم همی‌ستاند و آنم نمی‌دهد
\\
مردم در این فراق و در آن پرده راه نیست
&&
یا هست و پرده دار نشانم نمی‌دهد
\\
زلفش کشید باد صبا چرخ سفله بین
&&
کان جا مجال بادوزانم نمی‌دهد
\\
چندان که بر کنار چو پرگار می‌شدم
&&
دوران چو نقطه ره به میانم نمی‌دهد
\\
شکر به صبر دست دهد عاقبت ولی
&&
بدعهدی زمانه زمانم نمی‌دهد
\\
گفتم روم به خواب و ببینم جمال دوست
&&
حافظ ز آه و ناله امانم نمی‌دهد
\\
\end{longtable}
\end{center}
