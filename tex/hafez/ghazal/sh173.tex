\begin{center}
\section*{غزل شماره ۱۷۳: در نمازم خم ابروی تو با یاد آمد}
\label{sec:sh173}
\addcontentsline{toc}{section}{\nameref{sec:sh173}}
\begin{longtable}{l p{0.5cm} r}
در نمازم خم ابروی تو با یاد آمد
&&
حالتی رفت که محراب به فریاد آمد
\\
از من اکنون طمع صبر و دل و هوش مدار
&&
کان تحمل که تو دیدی همه بر باد آمد
\\
باده صافی شد و مرغان چمن مست شدند
&&
موسم عاشقی و کار به بنیاد آمد
\\
بوی بهبود ز اوضاع جهان می‌شنوم
&&
شادی آورد گل و باد صبا شاد آمد
\\
ای عروس هنر از بخت شکایت منما
&&
حجله حسن بیارای که داماد آمد
\\
دلفریبان نباتی همه زیور بستند
&&
دلبر ماست که با حسن خداداد آمد
\\
زیر بارند درختان که تعلق دارند
&&
ای خوشا سرو که از بار غم آزاد آمد
\\
مطرب از گفته حافظ غزلی نغز بخوان
&&
تا بگویم که ز عهد طربم یاد آمد
\\
\end{longtable}
\end{center}
