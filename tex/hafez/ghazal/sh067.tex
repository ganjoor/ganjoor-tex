\begin{center}
\section*{غزل شماره ۶۷: یا رب این شمع دل افروز ز کاشانه کیست}
\label{sec:sh067}
\addcontentsline{toc}{section}{\nameref{sec:sh067}}
\begin{longtable}{l p{0.5cm} r}
یا رب این شمع دل افروز ز کاشانه کیست
&&
جان ما سوخت بپرسید که جانانه کیست
\\
حالیا خانه برانداز دل و دین من است
&&
تا در آغوش که می‌خسبد و همخانه کیست
\\
باده لعل لبش کز لب من دور مباد
&&
راح روح که و پیمان ده پیمانه کیست
\\
دولت صحبت آن شمع سعادت پرتو
&&
بازپرسید خدا را که به پروانه کیست
\\
می‌دهد هر کسش افسونی و معلوم نشد
&&
که دل نازک او مایل افسانه کیست
\\
یا رب آن شاهوش ماه رخ زهره جبین
&&
در یکتای که و گوهر یک دانه کیست
\\
گفتم آه از دل دیوانه حافظ بی تو
&&
زیر لب خنده زنان گفت که دیوانه کیست
\\
\end{longtable}
\end{center}
