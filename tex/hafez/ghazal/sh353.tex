\begin{center}
\section*{غزل شماره ۳۵۳: من ترک عشق شاهد و ساغر نمی‌کنم}
\label{sec:sh353}
\addcontentsline{toc}{section}{\nameref{sec:sh353}}
\begin{longtable}{l p{0.5cm} r}
من ترک عشق شاهد و ساغر نمی‌کنم
&&
صد بار توبه کردم و دیگر نمی‌کنم
\\
باغ بهشت و سایه طوبی و قصر و حور
&&
با خاک کوی دوست برابر نمی‌کنم
\\
تلقین و درس اهل نظر یک اشارت است
&&
گفتم کنایتی و مکرر نمی‌کنم
\\
هرگز نمی‌شود ز سر خود خبر مرا
&&
تا در میان میکده سر بر نمی‌کنم
\\
ناصح به طعن گفت که رو ترک عشق کن
&&
محتاج جنگ نیست برادر نمی‌کنم
\\
این تقویم تمام که با شاهدان شهر
&&
ناز و کرشمه بر سر منبر نمی‌کنم
\\
حافظ جناب پیر مغان جای دولت است
&&
من ترک خاک بوسی این در نمی‌کنم
\\
\end{longtable}
\end{center}
