\begin{center}
\section*{غزل شماره ۲۵۳: ای خرم از فروغ رخت لاله زار عمر}
\label{sec:sh253}
\addcontentsline{toc}{section}{\nameref{sec:sh253}}
\begin{longtable}{l p{0.5cm} r}
ای خرم از فروغ رخت لاله زار عمر
&&
بازآ که ریخت بی گل رویت بهار عمر
\\
از دیده گر سرشک چو باران چکد رواست
&&
کاندر غمت چو برق بشد روزگار عمر
\\
این یک دو دم که مهلت دیدار ممکن است
&&
دریاب کار ما که نه پیداست کار عمر
\\
تا کی می صبوح و شکرخواب بامداد
&&
هشیار گرد هان که گذشت اختیار عمر
\\
دی در گذار بود و نظر سوی ما نکرد
&&
بیچاره دل که هیچ ندید از گذار عمر
\\
اندیشه از محیط فنا نیست هر که را
&&
بر نقطه دهان تو باشد مدار عمر
\\
در هر طرف ز خیل حوادث کمین‌گهیست
&&
زان رو عنان گسسته دواند سوار عمر
\\
بی عمر زنده‌ام من و این بس عجب مدار
&&
روز فراق را که نهد در شمار عمر
\\
حافظ سخن بگوی که بر صفحه جهان
&&
این نقش ماند از قلمت یادگار عمر
\\
\end{longtable}
\end{center}
