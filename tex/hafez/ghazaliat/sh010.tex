\begin{center}
\section*{غزل شماره ۱۰: دوش از مسجد سوی میخانه آمد پیر ما}
\label{sec:sh010}
\addcontentsline{toc}{section}{\nameref{sec:sh010}}
\begin{longtable}{l p{0.5cm} r}
دوش از مسجد سوی میخانه آمد پیر ما
&&
چیست یاران طریقت بعد از این تدبیر ما
\\
ما مریدان روی سوی قبله چون آریم چون
&&
روی سوی خانه خمار دارد پیر ما
\\
در خرابات طریقت ما به هم منزل شویم
&&
کاین چنین رفته‌ست در عهد ازل تقدیر ما
\\
عقل اگر داند که دل در بند زلفش چون خوش است
&&
عاقلان دیوانه گردند از پی زنجیر ما
\\
روی خوبت آیتی از لطف بر ما کشف کرد
&&
زان زمان جز لطف و خوبی نیست در تفسیر ما
\\
با دل سنگینت آیا هیچ درگیرد شبی
&&
آه آتشناک و سوز سینه شبگیر ما
\\
تیر آه ما ز گردون بگذرد حافظ خموش
&&
رحم کن بر جان خود پرهیز کن از تیر ما
\\
\end{longtable}
\end{center}
