\begin{center}
\section*{غزل شماره ۳۶۴: ما بی غمان مست دل از دست داده‌ایم}
\label{sec:sh364}
\addcontentsline{toc}{section}{\nameref{sec:sh364}}
\begin{longtable}{l p{0.5cm} r}
ما بی غمان مست دل از دست داده‌ایم
&&
همراز عشق و همنفس جام باده‌ایم
\\
بر ما بسی کمان ملامت کشیده‌اند
&&
تا کار خود ز ابروی جانان گشاده‌ایم
\\
ای گل تو دوش داغ صبوحی کشیده‌ای
&&
ما آن شقایقیم که با داغ زاده‌ایم
\\
پیر مغان ز توبه ما گر ملول شد
&&
گو باده صاف کن که به عذر ایستاده‌ایم
\\
کار از تو می‌رود مددی ای دلیل راه
&&
کانصاف می‌دهیم و ز راه اوفتاده‌ایم
\\
چون لاله می مبین و قدح در میان کار
&&
این داغ بین که بر دل خونین نهاده‌ایم
\\
گفتی که حافظ این همه رنگ و خیال چیست
&&
نقش غلط مبین که همان لوح ساده‌ایم
\\
\end{longtable}
\end{center}
