\begin{center}
\section*{غزل شماره ۲۲۷: گر چه بر واعظ شهر این سخن آسان نشود}
\label{sec:sh227}
\addcontentsline{toc}{section}{\nameref{sec:sh227}}
\begin{longtable}{l p{0.5cm} r}
گر چه بر واعظ شهر این سخن آسان نشود
&&
تا ریا ورزد و سالوس مسلمان نشود
\\
رندی آموز و کرم کن که نه چندان هنر است
&&
حیوانی که ننوشد می و انسان نشود
\\
گوهر پاک بباید که شود قابل فیض
&&
ور نه هر سنگ و گلی لؤلؤ و مرجان نشود
\\
اسم اعظم بکند کار خود ای دل خوش باش
&&
که به تلبیس و حیل دیو مسلمان نشود
\\
عشق می‌ورزم و امید که این فن شریف
&&
چون هنرهای دگر موجب حرمان نشود
\\
دوش می‌گفت که فردا بدهم کام دلت
&&
سببی ساز خدایا که پشیمان نشود
\\
حسن خلقی ز خدا می‌طلبم خوی تو را
&&
تا دگر خاطر ما از تو پریشان نشود
\\
ذره را تا نبود همت عالی حافظ
&&
طالب چشمه خورشید درخشان نشود
\\
\end{longtable}
\end{center}
