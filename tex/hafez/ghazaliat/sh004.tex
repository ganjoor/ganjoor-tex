\begin{center}
\section*{غزل شماره ۴: صبا به لطف بگو آن غزال رعنا را}
\label{sec:sh004}
\addcontentsline{toc}{section}{\nameref{sec:sh004}}
\begin{longtable}{l p{0.5cm} r}
صبا به لطف بگو آن غزال رعنا را
&&
که سر به کوه و بیابان تو داده‌ای ما را
\\
شکرفروش که عمرش دراز باد چرا
&&
تفقدی نکند طوطی شکرخا را
\\
غرور حسنت اجازت مگر نداد ای گل
&&
که پرسشی نکنی عندلیب شیدا را
\\
به خلق و لطف توان کرد صید اهل نظر
&&
به بند و دام نگیرند مرغ دانا را
\\
ندانم از چه سبب رنگ آشنایی نیست
&&
سهی قدان سیه چشم ماه سیما را
\\
چو با حبیب نشینی و باده پیمایی
&&
به یاد دار محبان بادپیما را
\\
جز این قدر نتوان گفت در جمال تو عیب
&&
که وضع مهر و وفا نیست روی زیبا را
\\
در آسمان نه عجب گر به گفته حافظ
&&
سرود زهره به رقص آورد مسیحا را
\\
\end{longtable}
\end{center}
