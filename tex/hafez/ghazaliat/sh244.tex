\begin{center}
\section*{غزل شماره ۲۴۴: معاشران گره از زلف یار باز کنید}
\label{sec:sh244}
\addcontentsline{toc}{section}{\nameref{sec:sh244}}
\begin{longtable}{l p{0.5cm} r}
معاشران گره از زلف یار باز کنید
&&
شبی خوش است بدین قصه‌اش دراز کنید
\\
حضور خلوت انس است و دوستان جمعند
&&
و ان یکاد بخوانید و در فراز کنید
\\
رباب و چنگ به بانگ بلند می‌گویند
&&
که گوش هوش به پیغام اهل راز کنید
\\
به جان دوست که غم پرده بر شما ندرد
&&
گر اعتماد بر الطاف کارساز کنید
\\
میان عاشق و معشوق فرق بسیار است
&&
چو یار ناز نماید شما نیاز کنید
\\
نخست موعظه پیر صحبت این حرف است
&&
که از مصاحب ناجنس احتراز کنید
\\
هر آن کسی که در این حلقه نیست زنده به عشق
&&
بر او نمرده به فتوای من نماز کنید
\\
وگر طلب کند انعامی از شما حافظ
&&
حوالتش به لب یار دلنواز کنید
\\
\end{longtable}
\end{center}
