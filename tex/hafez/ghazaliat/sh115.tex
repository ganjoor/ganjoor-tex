\begin{center}
\section*{غزل شماره ۱۱۵: درخت دوستی بنشان که کام دل به بار آرد}
\label{sec:sh115}
\addcontentsline{toc}{section}{\nameref{sec:sh115}}
\begin{longtable}{l p{0.5cm} r}
درخت دوستی بنشان که کام دل به بار آرد
&&
نهال دشمنی برکن که رنج بی‌شمار آرد
\\
چو مهمان خراباتی به عزت باش با رندان
&&
که درد سر کشی جانا گرت مستی خمار آرد
\\
شب صحبت غنیمت دان که بعد از روزگار ما
&&
بسی گردش کند گردون بسی لیل و نهار آرد
\\
عماری دار لیلی را که مهد ماه در حکم است
&&
خدا را در دل اندازش که بر مجنون گذار آرد
\\
بهار عمر خواه ای دل وگرنه این چمن هر سال
&&
چو نسرین صد گل آرد بار و چون بلبل هزار آرد
\\
خدا را چون دل ریشم قراری بست با زلفت
&&
بفرما لعل نوشین را که زودش باقرار آرد
\\
در این باغ از خدا خواهد دگر پیرانه سر حافظ
&&
نشیند بر لب جویی و سروی در کنار آرد
\\
\end{longtable}
\end{center}
