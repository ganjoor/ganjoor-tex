\begin{center}
\section*{غزل شماره ۳۸۶: خدا را کم نشین با خرقه پوشان}
\label{sec:sh386}
\addcontentsline{toc}{section}{\nameref{sec:sh386}}
\begin{longtable}{l p{0.5cm} r}
خدا را کم نشین با خرقه پوشان
&&
رخ از رندان بی‌سامان مپوشان
\\
در این خرقه بسی آلودگی هست
&&
خوشا وقت قبای می فروشان
\\
در این صوفی وشان دردی ندیدم
&&
که صافی باد عیش دردنوشان
\\
تو نازک طبعی و طاقت نیاری
&&
گرانی‌های مشتی دلق پوشان
\\
چو مستم کرده‌ای مستور منشین
&&
چو نوشم داده‌ای زهرم منوشان
\\
بیا و از غبن این سالوسیان بین
&&
صراحی خون دل و بربط خروشان
\\
ز دلگرمی حافظ بر حذر باش
&&
که دارد سینه‌ای چون دیگ جوشان
\\
\end{longtable}
\end{center}
