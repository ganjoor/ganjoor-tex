\begin{center}
\section*{غزل شماره ۲۹۰: دلم رمیده شد و غافلم من درویش}
\label{sec:sh290}
\addcontentsline{toc}{section}{\nameref{sec:sh290}}
\begin{longtable}{l p{0.5cm} r}
دلم رمیده شد و غافلم من درویش
&&
که آن شکاری سرگشته را چه آمد پیش
\\
چو بید بر سر ایمان خویش می‌لرزم
&&
که دل به دست کمان ابروییست کافرکیش
\\
خیال حوصله بحر می‌پزد هیهات
&&
چه‌هاست در سر این قطره محال اندیش
\\
بنازم آن مژه شوخ عافیت کش را
&&
که موج می‌زندش آب نوش بر سر نیش
\\
ز آستین طبیبان هزار خون بچکد
&&
گرم به تجربه دستی نهند بر دل ریش
\\
به کوی میکده گریان و سرفکنده روم
&&
چرا که شرم همی‌آیدم ز حاصل خویش
\\
نه عمر خضر بماند نه ملک اسکندر
&&
نزاع بر سر دنیی دون مکن درویش
\\
بدان کمر نرسد دست هر گدا حافظ
&&
خزانه‌ای به کف آور ز گنج قارون بیش
\\
\end{longtable}
\end{center}
