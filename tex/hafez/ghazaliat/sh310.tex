\begin{center}
\section*{غزل شماره ۳۱۰: مرحبا طایر فرخ پی فرخنده پیام}
\label{sec:sh310}
\addcontentsline{toc}{section}{\nameref{sec:sh310}}
\begin{longtable}{l p{0.5cm} r}
مرحبا طایر فرخ پی فرخنده پیام
&&
خیر مقدم چه خبر دوست کجا راه کدام
\\
یا رب این قافله را لطف ازل بدرقه باد
&&
که از او خصم به دام آمد و معشوقه به کام
\\
ماجرای من و معشوق مرا پایان نیست
&&
هر چه آغاز ندارد نپذیرد انجام
\\
گل ز حد برد تنعم نفسی رخ بنما
&&
سرو می‌نازد و خوش نیست خدا را بخرام
\\
زلف دلدار چو زنار همی‌فرماید
&&
برو ای شیخ که شد بر تن ما خرقه حرام
\\
مرغ روحم که همی‌زد ز سر سدره صفیر
&&
عاقبت دانهٔ خال تو فکندش در دام
\\
چشم بیمار مرا خواب نه در خور باشد
&&
من لَهُ یَقتُلُ داءٌ دَنَفٌ کیفَ ینام
\\
تو ترحم نکنی بر من مخلص گفتم
&&
ذاکَ دعوایَ و ها انتَ و تلکَ الایام
\\
حافظ ار میل به ابروی تو دارد شاید
&&
جای در گوشه محراب کنند اهل کلام
\\
\end{longtable}
\end{center}
