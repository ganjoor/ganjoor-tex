\begin{center}
\section*{غزل شماره ۱۹۲: سرو چمان من چرا میل چمن نمی‌کند}
\label{sec:sh192}
\addcontentsline{toc}{section}{\nameref{sec:sh192}}
\begin{longtable}{l p{0.5cm} r}
سرو چمان من چرا میل چمن نمی‌کند
&&
همدم گل نمی‌شود یاد سمن نمی‌کند
\\
دی گله‌ای ز طره‌اش کردم و از سر فسوس
&&
گفت که این سیاه کج گوش به من نمی‌کند
\\
تا دل هرزه گرد من رفت به چین زلف او
&&
زان سفر دراز خود عزم وطن نمی‌کند
\\
پیش کمان ابرویش لابه همی‌کنم ولی
&&
گوش کشیده است از آن گوش به من نمی‌کند
\\
با همه عطف  دامنت آیدم از صبا عجب
&&
کز گذر تو خاک را مشک ختن نمی‌کند
\\
چون ز نسیم می‌شود زلف بنفشه پرشکن
&&
وه که دلم چه یاد از آن عهدشکن نمی‌کند
\\
دل به امید روی او همدم جان نمی‌شود
&&
جان به هوای کوی او خدمت تن نمی‌کند
\\
ساقی سیم ساق من گر همه درد می‌دهد
&&
کیست که تن چو جام می جمله دهن نمی‌کند
\\
دستخوش جفا مکن آب رخم که فیض ابر
&&
بی مدد سرشک من در عدن نمی‌کند
\\
کشته غمزه تو شد حافظ ناشنیده پند
&&
تیغ سزاست هر که را درد سخن نمی‌کند
\\
\end{longtable}
\end{center}
