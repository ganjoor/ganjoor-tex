\begin{center}
\section*{غزل شماره ۲۷۳: اگر رفیق شفیقی درست پیمان باش}
\label{sec:sh273}
\addcontentsline{toc}{section}{\nameref{sec:sh273}}
\begin{longtable}{l p{0.5cm} r}
اگر رفیق شفیقی درست پیمان باش
&&
حریف خانه و گرمابه و گلستان باش
\\
شکنج زلف پریشان به دست باد مده
&&
مگو که خاطر عشاق گو پریشان باش
\\
گرت هواست که با خضر همنشین باشی
&&
نهان ز چشم سکندر چو آب حیوان باش
\\
زبور عشق نوازی نه کار هر مرغیست
&&
بیا و نوگل این بلبل غزل خوان باش
\\
طریق خدمت و آیین بندگی کردن
&&
خدای را که رها کن به ما و سلطان باش
\\
دگر به صید حرم تیغ برمکش زنهار
&&
وز آن که با دل ما کرده‌ای پشیمان باش
\\
تو شمع انجمنی یکزبان و یکدل شو
&&
خیال و کوشش پروانه بین و خندان باش
\\
کمال دلبری و حسن در نظربازیست
&&
به شیوه نظر از نادران دوران باش
\\
خموش حافظ و از جور یار ناله مکن
&&
تو را که گفت که در روی خوب حیران باش
\\
\end{longtable}
\end{center}
