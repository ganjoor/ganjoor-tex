\begin{center}
\section*{غزل شماره ۳۷۱: ما درس سحر در ره میخانه نهادیم}
\label{sec:sh371}
\addcontentsline{toc}{section}{\nameref{sec:sh371}}
\begin{longtable}{l p{0.5cm} r}
ما درس سحر در ره میخانه نهادیم
&&
محصول دعا در ره جانانه نهادیم
\\
در خرمن صد زاهد عاقل زند آتش
&&
این داغ که ما بر دل دیوانه نهادیم
\\
سلطان ازل گنج غم عشق به ما داد
&&
تا روی در این منزل ویرانه نهادیم
\\
در دل ندهم ره پس از این مهر بتان را
&&
مهر لب او بر در این خانه نهادیم
\\
در خرقه از این بیش منافق نتوان بود
&&
بنیاد از این شیوه رندانه نهادیم
\\
چون می‌رود این کشتی سرگشته که آخر
&&
جان در سر آن گوهر یک دانه نهادیم
\\
المنه لله که چو ما بی‌دل و دین بود
&&
آن را که لقب عاقل و فرزانه نهادیم
\\
قانع به خیالی ز تو بودیم چو حافظ
&&
یا رب چه گداهمت و بیگانه نهادیم
\\
\end{longtable}
\end{center}
