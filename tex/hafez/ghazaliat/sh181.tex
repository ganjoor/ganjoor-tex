\begin{center}
\section*{غزل شماره ۱۸۱: بعد از این دست من و دامن آن سرو بلند}
\label{sec:sh181}
\addcontentsline{toc}{section}{\nameref{sec:sh181}}
\begin{longtable}{l p{0.5cm} r}
بعد از این دست من و دامن آن سرو بلند
&&
که به بالای چمان از بن و بیخم برکند
\\
حاجت مطرب و می نیست تو برقع بگشا
&&
که به رقص آوردم آتش رویت چو سپند
\\
هیچ رویی نشود آینه حجله بخت
&&
مگر آن روی که مالند در آن سم سمند
\\
گفتم اسرار غمت هر چه بود گو می‌باش
&&
صبر از این بیش ندارم چه کنم تا کی و چند
\\
مکش آن آهوی مشکین مرا ای صیاد
&&
شرم از آن چشم سیه دار و مبندش به کمند
\\
من خاکی که از این در نتوانم برخاست
&&
از کجا بوسه زنم بر لب آن قصر بلند
\\
باز مستان دل از آن گیسوی مشکین حافظ
&&
زان که دیوانه همان به که بود اندر بند
\\
\end{longtable}
\end{center}
