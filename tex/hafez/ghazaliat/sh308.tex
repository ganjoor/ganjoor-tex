\begin{center}
\section*{غزل شماره ۳۰۸: ای رخت چون خلد و لعلت سلسبیل}
\label{sec:sh308}
\addcontentsline{toc}{section}{\nameref{sec:sh308}}
\begin{longtable}{l p{0.5cm} r}
ای رخت چون خلد و لعلت سلسبیل
&&
سلسبیلت کرده جان و دل سبیل
\\
سبزپوشان خطت بر گرد لب
&&
همچو مورانند گرد سلسبیل
\\
ناوک چشم تو در هر گوشه‌ای
&&
همچو من افتاده دارد صد قتیل
\\
یا رب این آتش که در جان من است
&&
سرد کن زان سان که کردی بر خلیل
\\
من نمی‌یابم مجال ای دوستان
&&
گر چه دارد او جمالی بس جمیل
\\
پای ما لنگ است و منزل بس دراز
&&
دست ما کوتاه و خرما بر نخیل
\\
حافظ از سرپنجهٔ عشق نگار
&&
همچو مور افتاده شد در پای پیل
\\
شاه عالم را بقا و عز و ناز
&&
باد و هر چیزی که باشد زین قبیل
\\
\end{longtable}
\end{center}
