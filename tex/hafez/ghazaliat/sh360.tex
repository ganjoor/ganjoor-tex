\begin{center}
\section*{غزل شماره ۳۶۰: گر از این منزل ویران به سوی خانه روم}
\label{sec:sh360}
\addcontentsline{toc}{section}{\nameref{sec:sh360}}
\begin{longtable}{l p{0.5cm} r}
گر از این منزل ویران به سوی خانه روم
&&
دگر آن جا که روم عاقل و فرزانه روم
\\
زین سفر گر به سلامت به وطن بازرسم
&&
نذر کردم که هم از راه به میخانه روم
\\
تا بگویم که چه کشفم شد از این سیر و سلوک
&&
به در صومعه با بربط و پیمانه روم
\\
آشنایان ره عشق گرم خون بخورند
&&
ناکسم گر به شکایت سوی بیگانه روم
\\
بعد از این دست من و زلف چو زنجیر نگار
&&
چند و چند از پی کام دل دیوانه روم
\\
گر ببینم خم ابروی چو محرابش باز
&&
سجده شکر کنم و از پی شکرانه روم
\\
خرم آن دم که چو حافظ به تولای وزیر
&&
سرخوش از میکده با دوست به کاشانه روم
\\
\end{longtable}
\end{center}
