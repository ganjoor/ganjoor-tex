\begin{center}
\section*{غزل شماره ۲۴۷: صبا ز منزل جانان گذر دریغ مدار}
\label{sec:sh247}
\addcontentsline{toc}{section}{\nameref{sec:sh247}}
\begin{longtable}{l p{0.5cm} r}
صبا ز منزل جانان گذر دریغ مدار
&&
وز او به عاشق بی‌دل خبر دریغ مدار
\\
به شکر آن که شکفتی به کام بخت ای گل
&&
نسیم وصل ز مرغ سحر دریغ مدار
\\
حریف عشق تو بودم چو ماه نو بودی
&&
کنون که ماه تمامی نظر دریغ مدار
\\
جهان و هر چه در او هست سهل و مختصر است
&&
ز اهل معرفت این مختصر دریغ مدار
\\
کنون که چشمه قند است لعل نوشینت
&&
سخن بگوی و ز طوطی شکر دریغ مدار
\\
مکارم تو به آفاق می‌برد شاعر
&&
از او وظیفه و زاد سفر دریغ مدار
\\
چو ذکر خیر طلب می‌کنی سخن این است
&&
که در بهای سخن سیم و زر دریغ مدار
\\
غبار غم برود حال خوش شود حافظ
&&
تو آب دیده از این رهگذر دریغ مدار
\\
\end{longtable}
\end{center}
