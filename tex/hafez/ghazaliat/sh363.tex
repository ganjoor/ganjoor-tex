\begin{center}
\section*{غزل شماره ۳۶۳: دردم از یار است و درمان نیز هم}
\label{sec:sh363}
\addcontentsline{toc}{section}{\nameref{sec:sh363}}
\begin{longtable}{l p{0.5cm} r}
دردم از یار است و درمان نیز هم
&&
دل فدای او شد و جان نیز هم
\\
این که می‌گویند آن خوشتر ز حسن
&&
یار ما این دارد و آن نیز هم
\\
یاد باد آن کو به قصد خون ما
&&
عهد را بشکست و پیمان نیز هم
\\
دوستان در پرده می‌گویم سخن
&&
گفته خواهد شد به دستان نیز هم
\\
چون سر آمد دولت شب‌های وصل
&&
بگذرد ایام هجران نیز هم
\\
هر دو عالم یک فروغ روی اوست
&&
گفتمت پیدا و پنهان نیز هم
\\
اعتمادی نیست بر کار جهان
&&
بلکه بر گردون گردان نیز هم
\\
عاشق از قاضی نترسد می بیار
&&
بلکه از یرغوی دیوان نیز هم
\\
محتسب داند که حافظ عاشق است
&&
و آصف ملک سلیمان نیز هم
\\
\end{longtable}
\end{center}
