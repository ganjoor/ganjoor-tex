\begin{center}
\section*{غزل شماره ۸۲: آن ترک پری چهره که دوش از بر ما رفت}
\label{sec:sh082}
\addcontentsline{toc}{section}{\nameref{sec:sh082}}
\begin{longtable}{l p{0.5cm} r}
آن ترک پری چهره که دوش از بر ما رفت
&&
آیا چه خطا دید که از راه خطا رفت
\\
تا رفت مرا از نظر آن چشم جهان بین
&&
کس واقف ما نیست که از دیده چه‌ها رفت
\\
بر شمع نرفت از گذر آتش دل دوش
&&
آن دود که از سوز جگر بر سر ما رفت
\\
دور از رخ تو دم به دم از گوشه چشمم
&&
سیلاب سرشک آمد و طوفان بلا رفت
\\
از پای فتادیم چو آمد غم هجران
&&
در درد بمردیم چو از دست دوا رفت
\\
دل گفت وصالش به دعا باز توان یافت
&&
عمریست که عمرم همه در کار دعا رفت
\\
احرام چه بندیم چو آن قبله نه این جاست
&&
در سعی چه کوشیم چو از مروه صفا رفت
\\
دی گفت طبیب از سر حسرت چو مرا دید
&&
هیهات که رنج تو ز قانون شفا رفت
\\
ای دوست به پرسیدن حافظ قدمی نه
&&
زان پیش که گویند که از دار فنا رفت
\\
\end{longtable}
\end{center}
