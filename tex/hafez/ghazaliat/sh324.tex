\begin{center}
\section*{غزل شماره ۳۲۴: گر چه افتاد ز زلفش گرهی در کارم}
\label{sec:sh324}
\addcontentsline{toc}{section}{\nameref{sec:sh324}}
\begin{longtable}{l p{0.5cm} r}
گر چه افتاد ز زلفش گرهی در کارم
&&
همچنان چشم گشاد از کرمش می‌دارم
\\
به طرب حمل مکن سرخی رویم که چو جام
&&
خون دل عکس برون می‌دهد از رخسارم
\\
پرده مطربم از دست برون خواهد برد
&&
آه اگر زان که در این پرده نباشد بارم
\\
پاسبان حرم دل شده‌ام شب همه شب
&&
تا در این پرده جز اندیشه او نگذارم
\\
منم آن شاعر ساحر که به افسون سخن
&&
از نی کلک همه قند و شکر می‌بارم
\\
دیده بخت به افسانه او شد در خواب
&&
کو نسیمی ز عنایت که کند بیدارم
\\
چون تو را در گذر ای یار نمی‌یارم دید
&&
با که گویم که بگوید سخنی با یارم
\\
دوش می‌گفت که حافظ همه روی است و ریا
&&
بجز از خاک درش با که بود بازارم
\\
\end{longtable}
\end{center}
