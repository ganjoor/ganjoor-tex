\begin{center}
\section*{غزل ۱۳۳: خیال روی توام دوش در نظر می‌گشت}
\label{sec:133}
\addcontentsline{toc}{section}{\nameref{sec:133}}
\begin{longtable}{l p{0.5cm} r}
خیال روی توام دوش در نظر می‌گشت
&&
وجود خسته‌ام از عشق بی‌خبر می‌گشت
\\
همای شخص من از آشیان شادی دور
&&
چو مرغ حلق بریده به خاک بر می‌گشت
\\
دل ضعیفم از آن کرد آه خون آلود
&&
که در میانه خونابه جگر می‌گشت
\\
چنان غریو برآورده بودم از غم عشق
&&
که بر موافقتم زهره نوحه گر می‌گشت
\\
ز آب دیده من فرش خاک تر می‌شد
&&
ز بانگ ناله من گوش چرخ کر می‌گشت
\\
قیاس کن که دلم را چه تیر عشق رسید
&&
که پیش ناوک هجر تو جان سپر می‌گشت
\\
صبور باش و بدین روز دل بنه سعدی
&&
که روز اولم این روز در نظر می‌گشت
\\
\end{longtable}
\end{center}
