\begin{center}
\section*{غزل ۹۰: سرمست درآمد از درم دوست}
\label{sec:090}
\addcontentsline{toc}{section}{\nameref{sec:090}}
\begin{longtable}{l p{0.5cm} r}
سرمست درآمد از درم دوست
&&
لب خنده زنان چو غنچه در پوست
\\
چون دیدمش آن رخ نگارین
&&
در خود به غلط شدم که این اوست
\\
رضوان در خلد باز کردند
&&
کز عطر مشام روح خوش بوست
\\
پیش قدمش به سر دویدم
&&
در پای فتادمش که ای دوست
\\
یک باره به ترک ما بگفتی
&&
زنهار نگویی این نه نیکوست
\\
بر من که دلم چو شمع یکتاست
&&
پیراهن غم چو شمع ده توست
\\
چشمش به کرشمه گفت با من
&&
در نرگس مست من چه آهوست
\\
گفتم همه نیکوییست لیکن
&&
اینست که بی‌وفا و بدخوست
\\
بشنو نفسی دعای سعدی
&&
گر چه همه عالمت دعاگوست
\\
\end{longtable}
\end{center}
