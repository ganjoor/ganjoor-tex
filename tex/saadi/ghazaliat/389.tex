\begin{center}
\section*{غزل ۳۸۹: باز از شراب دوشین در سر خمار دارم}
\label{sec:389}
\addcontentsline{toc}{section}{\nameref{sec:389}}
\begin{longtable}{l p{0.5cm} r}
باز از شراب دوشین در سر خمار دارم
&&
وز باغ وصل جانان گل در کنار دارم
\\
سرمست اگر به سودا برهم زنم جهانی
&&
عیبم مکن که در سر سودای یار دارم
\\
ساقی بیار جامی کز زهد توبه کردم
&&
مطرب بزن نوایی کز توبه عار دارم
\\
سیلاب نیستی را سر در وجود من ده
&&
کز خاکدان هستی بر دل غبار دارم
\\
شستم به آب غیرت نقش و نگار ظاهر
&&
کاندر سراچه دل نقش و نگار دارم
\\
موسی طور عشقم در وادی تمنا
&&
مجروح لن ترانی چون خود هزار دارم
\\
رفتی و در رکابت دل رفت و صبر و دانش
&&
بازآ که نیم جانی بهر نثار دارم
\\
چندم به سر دوانی پرگاروار گردت
&&
سرگشته‌ام ولیکن پای استوار دارم
\\
عقلی تمام باید تا دل قرار گیرد
&&
عقل از کجا و دل کو تا برقرار دارم
\\
زان می که ریخت عشقت در کام جان سعدی
&&
تا بامداد محشر در سر خمار دارم
\\
\end{longtable}
\end{center}
