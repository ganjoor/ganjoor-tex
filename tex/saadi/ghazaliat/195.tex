\begin{center}
\section*{غزل ۱۹۵: از تو دل برنکنم تا دل و جانم باشد}
\label{sec:195}
\addcontentsline{toc}{section}{\nameref{sec:195}}
\begin{longtable}{l p{0.5cm} r}
از تو دل برنکنم تا دل و جانم باشد
&&
می‌برم جور تو تا وسع و توانم باشد
\\
گر نوازی چه سعادت به از این خواهم یافت
&&
ور کشی زار چه دولت به از آنم باشد
\\
چون مرا عشق تو از هر چه جهان بازاستد
&&
چه غم از سرزنش هر که جهانم باشد
\\
تیغ قهر ار تو زنی قوت روحم گردد
&&
جام زهر ار تو دهی قوت روانم باشد
\\
در قیامت چو سر از خاک لحد بردارم
&&
گرد سودای تو بر دامن جانم باشد
\\
گر تو را خاطر ما نیست خیالت بفرست
&&
تا شبی محرم اسرار نهانم باشد
\\
هر کسی را ز لبت خشک تمنایی هست
&&
من خود این بخت ندارم که زبانم باشد
\\
جان برافشانم اگر سعدی خویشم خوانی
&&
سر این دارم اگر طالع آنم باشد
\\
\end{longtable}
\end{center}
