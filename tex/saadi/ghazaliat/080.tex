\begin{center}
\section*{غزل ۸۰: این خط شریف از آن بنانست}
\label{sec:080}
\addcontentsline{toc}{section}{\nameref{sec:080}}
\begin{longtable}{l p{0.5cm} r}
این خط شریف از آن بنان است
&&
وین نقل حدیث از آن دهان است
\\
این بوی عبیر آشنایی
&&
از ساحت یار مهربان است
\\
مهر از سر نامه برگرفتم
&&
گفتی که سر گلابدان است
\\
قاصد مگر آهوی ختن بود
&&
کش نافهٔ مشک در میان است
\\
این خود چه عبارت لطیف است
&&
وین خود چه کفایت بیان است
\\
معلوم شد این حدیث شیرین
&&
کز منطق آن شکرفشان است
\\
این خط به زمین نشاید انداخت
&&
کز جانب ماه آسمان است
\\
روزی برود روان سعدی
&&
کاین عیش نه عیش جاودان است
\\
خرم تن او که چون روانش
&&
از تن برود سخن روان است
\\
\end{longtable}
\end{center}
