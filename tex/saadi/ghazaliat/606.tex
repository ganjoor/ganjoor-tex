\begin{center}
\section*{غزل ۶۰۶: کس نگذشت در دلم تا تو به خاطر منی}
\label{sec:606}
\addcontentsline{toc}{section}{\nameref{sec:606}}
\begin{longtable}{l p{0.5cm} r}
کس نگذشت در دلم تا تو به خاطر منی
&&
یک نفس از درون من خیمه به در نمی‌زنی
\\
مهرگیاه عهد من تازه‌تر است هر زمان
&&
ور تو درخت دوستی از بن و بیخ برکنی
\\
کس نستاندم به هیچ ار تو برانی از درم
&&
مقبل هر دو عالمم گر تو قبول می‌کنی
\\
چون تو بدیع صورتی بی سبب کدورتی
&&
عهد وفای دوستان حیف بود که بشکنی
\\
صبر به طاقت آمد از بار کشیدن غمت
&&
چند مقاومت کند حبه و سنگ صد منی
\\
از همه کس رمیده‌ام با تو درآرمیده‌ام
&&
جمع نمی‌شود دگر هر چه تو می‌پراکنی
\\
ای دل اگر فراق او و آتش اشتیاق او
&&
در تو اثر نمی‌کند تو نه دلی که آهنی
\\
هم به در تو آمدم از تو که خصم و حاکمی
&&
چاره پای بستگان نیست به جز فروتنی
\\
سعدی اگر جزع کنی ور نکنی چه فایده
&&
سخت کمان چه غم خورد گر تو ضعیف جوشنی
\\
\end{longtable}
\end{center}
