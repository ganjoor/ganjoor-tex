\begin{center}
\section*{غزل ۱۲۳: در من این هست که صبرم ز نکورویان نیست}
\label{sec:123}
\addcontentsline{toc}{section}{\nameref{sec:123}}
\begin{longtable}{l p{0.5cm} r}
در من این هست که صبرم ز نکورویان نیست
&&
از گل و لاله گزیرست و ز گلرویان نیست
\\
دل گم کرده در این شهر نه من می‌جویم
&&
هیچ کس نیست که مطلوب مرا جویان نیست
\\
آن پری زاده مه پاره که دلبند منست
&&
کس ندانم که به جان در طلبش پویان نیست
\\
ساربانا خبر از دوست بیاور که مرا
&&
خبر از دشمن و اندیشه بدگویان نیست
\\
مرد باید که جفا بیند و منت دارد
&&
نه بنالد که مرا طاقت بدخویان نیست
\\
عیب سعدی مکن ای خواجه اگر آدمیی
&&
کآدمی نیست که میلش به پری رویان نیست
\\
\end{longtable}
\end{center}
