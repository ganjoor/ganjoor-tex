\begin{center}
\section*{غزل ۲۸۱: امیدوار چنانم که کار بسته برآید}
\label{sec:281}
\addcontentsline{toc}{section}{\nameref{sec:281}}
\begin{longtable}{l p{0.5cm} r}
امیدوار چنانم که کار بسته برآید
&&
وصال چون به سر آمد فراق هم به سر آید
\\
من از تو سیر نگردم و گر ترش کنی ابرو
&&
جواب تلخ ز شیرین مقابل شکر آید
\\
به رغم دشمنم ای دوست سایه‌ای به سر آور
&&
که موش کور نخواهد که آفتاب برآید
\\
گلم ز دست به دربرد روزگار مخالف
&&
امید هست که خارم ز پای هم به درآید
\\
گرم حیات بماند نماند این غم و حسرت
&&
و گر نمیرد بلبل درخت گل به بر آید
\\
ز بس که در نظر آمد خیال روی تو ما را
&&
چنان شدم که به جهدم خیال در نظر آید
\\
هزار قرعه به نامت زدیم و بازنگشتی
&&
ندانم آیت رحمت به طالع که برآید
\\
ضرورتست که روزی به کوه رفته ز دستت
&&
چنان بگرید سعدی که آب تا کمر آید
\\
\end{longtable}
\end{center}
