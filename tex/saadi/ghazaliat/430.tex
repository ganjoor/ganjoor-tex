\begin{center}
\section*{غزل ۴۳۰: به تو مشغول و با تو همراهم}
\label{sec:430}
\addcontentsline{toc}{section}{\nameref{sec:430}}
\begin{longtable}{l p{0.5cm} r}
به تو مشغول و با تو همراهم
&&
وز تو بخشایش تو می‌خواهم
\\
همه بیگانگان چنین دانند
&&
که منت آشنای درگاهم
\\
ترسم ای میوه درخت بلند
&&
که نیایی به دست کوتاهم
\\
تا مرا از تو آگهی دادند
&&
به وجودت گر از خود آگاهم
\\
همه در خورد رای و قیمت خویش
&&
از تو خواهند و من تو را خواهم
\\
بلبل بوستان حسن توام
&&
چون نیفتد سخن در افواهم
\\
می‌کشندم که ترک عشق بگو
&&
می‌زنندم که بیدق شاهم
\\
ور به صد پاره‌ام کنی زین رنگ
&&
بنگردم که صبغة اللهم
\\
سعدیا در قفای دوست مرو
&&
چه کنم می‌برد به اکراهم
\\
میل از این جانب اختیاری نیست
&&
کهربا را بگو که من کاهم
\\
\end{longtable}
\end{center}
