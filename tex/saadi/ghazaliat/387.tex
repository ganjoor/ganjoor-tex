\begin{center}
\section*{غزل ۳۸۷: من آن نیم که دل از مهر دوست بردارم}
\label{sec:387}
\addcontentsline{toc}{section}{\nameref{sec:387}}
\begin{longtable}{l p{0.5cm} r}
من آن نیم که دل از مهر دوست بردارم
&&
و گر ز کینه دشمن به جان رسد کارم
\\
نه روی رفتنم از خاک آستانه دوست
&&
نه احتمال نشستن نه پای رفتارم
\\
کجا روم که دلم پای بند مهر کسیست
&&
سفر کنید رفیقان که من گرفتارم
\\
نه او به چشم ارادت نظر به جانب ما
&&
نمی‌کند که من از ضعف ناپدیدارم
\\
اگر هزار تعنت کنی و طعنه زنی
&&
من این طریق محبت ز دست نگذارم
\\
مرا به منظر خوبان اگر نباشد میل
&&
درست شد به حقیقت که نقش دیوارم
\\
در آن قضیه که با ما به صلح باشد دوست
&&
اگر جهان همه دشمن شود چه غم دارم
\\
به عشق روی تو اقرار می‌کند سعدی
&&
همه جهان به درآیند گو به انکارم
\\
کجا توانمت انکار دوستی کردن
&&
که آب دیده گواهی دهد به اقرارم
\\
\end{longtable}
\end{center}
