\begin{center}
\section*{غزل ۶۲۲: چشم رضا و مرحمت بر همه باز می‌کنی}
\label{sec:622}
\addcontentsline{toc}{section}{\nameref{sec:622}}
\begin{longtable}{l p{0.5cm} r}
چشم رضا و مرحمت بر همه باز می‌کنی
&&
چون که به بخت ما رسد این همه ناز می‌کنی
\\
ای که نیازموده‌ای صورت حال بی‌دلان
&&
عشق حقیقت است اگر حمل مجاز می‌کنی
\\
ای که نصیحتم کنی کز پی او دگر مرو
&&
در نظر سبکتکین عیب ایاز می‌کنی
\\
پیش نماز بگذرد سرو روان و گویدم
&&
قبله اهل دل منم سهو نماز می‌کنی
\\
دی به امید گفتمش داعی دولت توام
&&
گفت دعا به خود بکن گر به نیاز می‌کنی
\\
گفتم اگر لبت گزم می خورم و شکر مزم
&&
گفت خوری اگر پزم قصه دراز می‌کنی
\\
سعدی خویش خوانیم پس به جفا برانیم
&&
سفره اگر نمی‌نهی در به چه باز می‌کنی
\\
\end{longtable}
\end{center}
