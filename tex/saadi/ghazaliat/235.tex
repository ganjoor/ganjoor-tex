\begin{center}
\section*{غزل ۲۳۵: بلبلی بی‌دل نوایی می‌زند}
\label{sec:235}
\addcontentsline{toc}{section}{\nameref{sec:235}}
\begin{longtable}{l p{0.5cm} r}
بلبلی بی‌دل نوایی می‌زند
&&
بادپیمایی هوایی می‌زند
\\
کس نمی‌بینم ز بیرون سرای
&&
و اندرونم مرحبایی می‌زند
\\
آتشی دارم که می‌سوزد وجود
&&
چون بر او باد صبایی می‌زند
\\
گر چه دریا را نمی‌بیند کنار
&&
غرقه حالی دست و پایی می‌زند
\\
فتنه‌ای بر بام باشد تا یکی
&&
سر به دیوار سرایی می‌زند
\\
آشنایان را جراحت مرهمست
&&
زان که شمشیر آشنایی می‌زند
\\
حیف باشد دست او در خون من
&&
پادشاهی با گدایی می‌زند
\\
بنده‌ام گر بی گناهی می‌کشد
&&
راضیم گر بی خطایی می‌زند
\\
شکر نعمت می‌کنم گر خلعتی
&&
می‌فرستد یا قفایی می‌زند
\\
ناپسندیده‌ست پیش اهل رای
&&
هر که بعد از عشق رایی می‌زند
\\
محتسب گو چنگ میخواران بسوز
&&
مطرب ما خوش به تایی می‌زند
\\
دود از آتش می‌رود خون از قتیل
&&
سعدی این دم هم ز جایی می‌زند
\\
\end{longtable}
\end{center}
