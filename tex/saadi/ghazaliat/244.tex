\begin{center}
\section*{غزل ۲۴۴: یار با ما بی‌وفایی می‌کند}
\label{sec:244}
\addcontentsline{toc}{section}{\nameref{sec:244}}
\begin{longtable}{l p{0.5cm} r}
یار با ما بی‌وفایی می‌کند
&&
بی‌گناه از من جدایی می‌کند
\\
شمع جانم را بکشت آن بی‌وفا
&&
جای دیگر روشنایی می‌کند
\\
می‌کند با خویش خود بیگانگی
&&
با غریبان آشنایی می‌کند
\\
جوفروش است آن نگار سنگدل
&&
با من او گندم نمایی می‌کند
\\
یار من اوباش و قلاش است و رند
&&
بر من او خود پارسایی می‌کند
\\
ای مسلمانان به فریادم رسید
&&
کان فلانی بی‌وفایی می‌کند
\\
کشتی عمرم شکسته‌ست از غمش
&&
از من مسکین جدایی می‌کند
\\
آنچه با من می‌کند اندر زمان
&&
آفت دور سمایی می‌کند
\\
سعدی شیرین سخن در راه عشق
&&
از لبش بوسی گدایی می‌کند
\\
\end{longtable}
\end{center}
