\begin{center}
\section*{غزل ۴۱۵: ای مرهم ریش و مونس جانم}
\label{sec:415}
\addcontentsline{toc}{section}{\nameref{sec:415}}
\begin{longtable}{l p{0.5cm} r}
ای مرهم ریش و مونس جانم
&&
چندین به مفارقت مرنجانم
\\
ای راحت اندرون مجروحم
&&
جمعیت خاطر پریشانم
\\
گویند بدار دستش از دامن
&&
تا دست بدارد از گریبانم
\\
آن کس که مرا به باغ می‌خواند
&&
بی روی تو می‌برد به زندانم
\\
وین طرفه که ره نمی‌برم پیشت
&&
وز پیش تو ره به در نمی‌دانم
\\
یک روز به بندگی قبولم کن
&&
روز دگرم ببین که سلطانم
\\
ای گلبن بوستان روحانی
&&
مشغول بکردی از گلستانم
\\
زان روز که سرو قامتت دیدم
&&
از یاد برفت سرو بستانم
\\
آن در دو رسته در حدیث آمد
&&
وز دیده بیوفتاد مرجانم
\\
گویند صبور باش از او سعدی
&&
بارش بکشم که صبر نتوانم
\\
ای کاش که جان در آستین بودی
&&
تا بر سر مونس دل افشانم
\\
\end{longtable}
\end{center}
