\begin{center}
\section*{غزل ۳۲۶: دست به جان نمی‌رسد تا به تو برفشانمش}
\label{sec:326}
\addcontentsline{toc}{section}{\nameref{sec:326}}
\begin{longtable}{l p{0.5cm} r}
دست به جان نمی‌رسد تا به تو برفشانمش
&&
بر که توان نهاد دل تا ز تو واستانمش
\\
قوت شرح عشق تو نیست زبان خامه را
&&
گرد در امید تو چند به سر دوانمش
\\
ایمنی از خروش من گر به جهان دراوفتد
&&
فارغی از فغان من گر به فلک رسانمش
\\
آه دریغ و آب چشم ار چه موافق منند
&&
آتش عشق آن چنان نیست که وانشانمش
\\
هر که بپرسد ای فلان حال دلت چگونه شد
&&
خون شد و دم به دم همی از مژه می‌چکانمش
\\
عمر من است زلف تو بو که دراز بینمش
&&
جان من است لعل تو بو که به لب رسانمش
\\
لذت وقت‌های خوش قدر نداشت پیش من
&&
گر پس از این دمی چنان یابم قدر دانمش
\\
نیست زمام کام دل در کف اختیار من
&&
گر نه اجل فرارسد زین همه وارهانمش
\\
عشق تو گفته بود هان سعدی و آرزوی من
&&
بس نکند ز عاشقی تا ز جهان جهانمش
\\
پنجه قصد دشمنان می‌نرسد به خون من
&&
وین که به لطف می‌کشد منع نمی‌توانمش
\\
\end{longtable}
\end{center}
