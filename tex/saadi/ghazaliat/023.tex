\begin{center}
\section*{غزل ۲۳: رفتیم اگر ملول شدی از نشست ما}
\label{sec:023}
\addcontentsline{toc}{section}{\nameref{sec:023}}
\begin{longtable}{l p{0.5cm} r}
رفتیم اگر ملول شدی از نشست ما
&&
فرمای خدمتی که برآید ز دست ما
\\
برخاستیم و نقش تو در نفس ما چنانک
&&
هر جا که هست بی تو نباشد نشست ما
\\
با چون خودی درافکن اگر پنجه می‌کنی
&&
ما خود شکسته‌ایم چه باشد شکست ما
\\
جرمی نکرده‌ام که عقوبت کند ولیک
&&
مردم به شرع می‌نکشد ترک مست ما
\\
شکر خدای بود که آن بت وفا نکرد
&&
باشد که توبه‌ای بکند بت پرست ما
\\
سعدی نگفتمت که به سرو بلند او
&&
مشکل توان رسید به بالای پست ما
\\
\end{longtable}
\end{center}
