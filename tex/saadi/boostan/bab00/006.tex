\begin{center}
\section*{بخش ۶ - حکایت: حکایت کنند از بزرگان دین}
\label{sec:006}
\addcontentsline{toc}{section}{\nameref{sec:006}}
\begin{longtable}{l p{0.5cm} r}
حکایت کنند از بزرگان دین
&&
حقیقت شناسان عین الیقین
\\
که صاحبدلی بر پلنگی نشست
&&
همی راند رهوار و ماری به دست
\\
یکی گفتش: ای مرد راه خدای
&&
بدین ره که رفتی مرا ره نمای
\\
چه کردی که درنده رام تو شد
&&
نگین سعادت به نام تو شد؟
\\
بگفت ار پلنگم زبون است و مار
&&
وگر پیل و کرکس، شگفتی مدار
\\
تو هم گردن از حکم داور مپیچ
&&
که گردن نپیچد ز حکم تو هیچ
\\
چو حاکم به فرمان داور بود
&&
خدایش نگهبان و یاور بود
\\
محال است چون دوست دارد تو را
&&
که در دست دشمن گذارد تو را
\\
ره این است، روی از طریقت متاب
&&
بنه گام و کامی که داری بیاب
\\
نصیحت کسی سودمند آیدش
&&
که گفتار سعدی پسند آیدش
\\
\end{longtable}
\end{center}
