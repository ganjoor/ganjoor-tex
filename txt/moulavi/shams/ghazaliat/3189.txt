غزل شماره ۳۱۸۹: یا ساقی اسقنی براح

یا ساقی اسقنی براح
عجل فقد استضا صباحی

یا ساقیتی و نور عینی
یا راحة مهجتی وزینی

چون از رخ او نظر ربودی
هر لحظه که با خودی جهودی

قد جء قلندر مباحی
یا ساقی اقبلی براح

زان روی که جان و جان فزایی
از یک نظری تو دلربایی

سر دست بر آن قرار بودن
با فصل خزان بهار بودن

زان رو که ز هر خسیم خسته
اسرار تو ای مه خجسته

در عشق درآمدی بچستی
وانگاه تو لوح ما بشستی

زین آتش در هزار داغیم
وز داغ چو صد هزار باغیم

گویند که: « در جفاست، اسرار »
باور کردم ز عشق آن یار

ای دل تو به عشق چند جوشی؟!
تا کی تو ز عاشقی خروشی؟!

ای نقش خیال شهرهٔاری
از دیدهٔ ما مرو تو، باری

ای باغ بمانده از بهاری
گل رفت و بمانده سبزه‌زاری

من بند تو یار می‌گزینم
لیک از تبریز شمس دینم

